<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8673">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8673</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Intermissum iam diebus aliquot scribendi officium nunc repeto; sed brevibus tecum agam, quod, ut antea negotiis impeditus nullas ad te literas dedi, ita negotiis nondum plene me explicavi, ut brevis esse cogar.</s>
					<s n="3" xml:lang="la" type="auto">Gener meus Simlerus et ego miro tenemur desiderio sciendi, quid in coetu illo, de quo ultimo scribebas et nos nostrum suggerebamus consilium, sit factum.</s>
					<s n="4" xml:lang="la" type="auto">Utinam feliciter successerint omnia!</s>
					<s n="5" xml:lang="la" type="auto">Nos hic per dei gratiam sic valemus recte satis; sed mirum in modum perseverans illa nos urit et urget omnium rerum caritas.</s>
					<s n="6" xml:lang="la" type="auto">Dubium non est, quin manus domini sit super nos, atque utinam agnosceremus omnes et clementiam dei imploraremus et emendaremur.</s>
					<s n="7" xml:lang="la" type="auto">Certe magistratus noster in urbe et agro supplicationem instituit, quam, quod felix et faustum sit, incoepimus huius mensis 25.; formam impressam* his inclusi<note type="margin">a.R.: cf. "Gmein gebätt" v. 19. sept. 1571, Simml. -S. 125, 17.</note>.</s>
					<s n="8" xml:lang="la" type="auto">Dominus misereatur nostri!</s>
					<s n="9" xml:lang="la" type="auto">D. Beza hac septimana literas misit datas partim 19. partim 21. huius mensis; in iis significat Genevae multos mori viros bonos et nuper excessisse etiam d. Ezram Rosetum, virum certe bonum etc.</s>
					<s n="10" xml:lang="la" type="auto">Clausa est schola, dispersa omnia.</s>
					<s n="11" xml:lang="la" type="auto">Strenue ille suum tuetur locum; dominus illi adesse dignetur et ipsum servet ecclesiae suae!</s>
					<s n="12" xml:lang="la" type="auto">Addit certo d. admirallium Rupella evocatum a rege in aulam; paruisse hunc regi et exceptum a rege summo honore et summa benevolentia, summa item esse in gratia, unde Guysiani exciderint et ex aula in sua se contulerint.</s>
					<s n="13" xml:lang="la" type="auto">Res mira est, si dolus nullus subest; verum haec sunt opera domini.</s>
					<s n="14" xml:lang="la" type="auto">Hunc oremus, ut pacem Galliae concessam firmet, turbatores constringat bonosque protegat.</s>
					<s n="15" xml:lang="la" type="auto">Turcae dicuntur dominari in Dalmatia et navibus suis in ipsum prope conspectum Venetiarum apparere, de quo certiora a te expecto.</s>
				</p>
				<p>
					<s n="16" xml:lang="la" type="auto">Froschouerus nondum rediit Francfordia; cum redierit, scribam, si quid attulerit memoratu dignum.</s>
				</p>
				<p>
					<s n="17" xml:lang="la" type="auto">Vale cum tota domo tua, d. Campello, d. Pontisella, d. d. consulibus, Bonetto, Gregorio et omnibus nostris.</s>
				</p>
				<p>
					<s n="18" xml:lang="la" type="auto">Tiguri 28. septembris 1571.</s>
				</p>
				<p>
					<s n="19" xml:lang="la" type="auto">Bullingerus tuus.</s>
				</p>
				<p>
					<s n="20" xml:lang="la" type="auto">Eximio Iesu Christi servo d. Tobiae Eglio, ecclesiae Curiensis ministro fideli, fratri meo et symmystae dilecto.</s>
				</p>
				<p>
					<s n="21" xml:lang="de" type="auto">An Herren Tobias Egli, Pfarrerin zu Sant Martin zu Chur.</s>
				</p>
			</div>
		</body>
	</text>
</TEI>
