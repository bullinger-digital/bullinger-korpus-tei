<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2470">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2470</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Clarissimo viro d. Heinrycho Bullingero Tigurinae ecclesiae pastori fidelissimo domino ac compatri carissimo suo.</s>
				</p>
				<p>
					<s n="2" xml:lang="la" type="auto">Tiguri.</s>
				</p>
				<p>
					<s n="3" xml:lang="la" type="auto">S. Novi nihil habemus nisi quod nostra semper nobis novi aliquid affert Africa.</s>
				</p>
				<p>
					<s n="4" xml:lang="la" type="auto">Fuere hic legati classis Lausan[n]ensis Iacobus Valerius et Theodorus Beza qui gravissime pro disciplina ecclesiastica obtinenda et instituenda laborarunt.</s>
					<s n="5" xml:lang="la" type="auto">Sed frustra, ut antea saepe.</s>
					<s n="6" xml:lang="la" type="auto">Tentarunt varia, quorum quaedam boni speciem habent optimam, et eximii fructus spem prae se ferunt.</s>
					<s n="7" xml:lang="la" type="auto">Alia vero, meo iudicio, non obscure tyrannidem sapere videntur.</s>
					<s n="8" xml:lang="la" type="auto">Et quamvis de bonis illis viris optime sperem, tamen posteritatem subinde bonis institutis abutentem pessime pertimesco.</s>
					<s n="9" xml:lang="la" type="auto">Nihil, ut dixi, impetrarunt.</s>
					<s n="10" xml:lang="la" type="auto">Minitantur nunc, quoniam legationibus nihil proficiant, se sic liberaturos suas conscientias, ut tandem pro causa dicenda accersiti audiantur, qui nunc audiri non possint.</s>
					<s n="11" xml:lang="la" type="auto">Quantum nobis facessant negotii in hoc, facile coniicere potes.</s>
				</p>
				<p>
					<s n="12" xml:lang="la" type="auto">Paulo post ipsorum discessum ecce adest Franciscus Sampaulinus Viviacensis minister.</s>
					<s n="13" xml:lang="la" type="auto">Is libellum senatui offert de praedestinatione scriptum quo suam declarat sententiam, simulque docet qua moderatione ministris utendum in explicandis locis hanc materiam concernentibus.</s>
					<s n="14" xml:lang="la" type="auto">Cupit ut edatur liber: se enim inde motum, ut scriberet ipsum, quod audiat nomen suum in Gallia passim tanquam haereticum propter hanc opinionem traduci.</s>
					<s n="15" xml:lang="la" type="auto">Ea ergo sibi purgatione opus fuisse ad tuendam ministerii sui dignitatem.</s>
					<s n="16" xml:lang="la" type="auto">Simpliciter se omnia tractare (quod et facit) neminem taxare, bonorum conscientiis se velle hisce mederi etc.</s>
					<s n="17" xml:lang="la" type="auto">Ego, antequam libellum senatui offerret, meam ei dixi sententiam, id est quid mihi videretur.</s>
					<s n="18" xml:lang="la" type="auto">Sed quoniam acquiescere noluit, libellum obtulit.</s>
					<s n="19" xml:lang="la" type="auto">Liber a senatu ad nos transmissus.</s>
					<s n="20" xml:lang="la" type="auto">Hodie hac hora imus ad senatum, exposituri quid nobis videatur, et senatum officii sui admonituri.</s>
					<s n="21" xml:lang="la" type="auto">Si aedatur liber hic, habebit mox qui respondendo carpant aliquid.</s>
					<s n="22" xml:lang="la" type="auto">Sic ignis contentionum invalescet.</s>
					<s n="23" xml:lang="la" type="auto">Nos suademus senatui ne patiatur quicquam hoc tempore aedi, scribi aut disputari a suis de hac materia.</s>
					<s n="24" xml:lang="la" type="auto">Libellum nec approbamus nec reprobamus, ne imprudentes involvamur huic contention Eadem opera suscipiemus quoque hodiae Genevensem causam agendam, id est quod Calvinus a quibusdam nostratium tanquam haereticus traducitur.</s>
					<s n="25" xml:lang="la" type="auto">Dabimus operam ut senatus sic suam interponat authoritatem, ne illi forte committantur.</s>
					<s n="26" xml:lang="la" type="auto">Si senatus ad classes scribat speramus fore ut conquiescant.</s>
				</p>
				<p>
					<s n="27" xml:lang="la" type="auto">Fiet etiam mentio Hieronymi medici, qui solus omnium fere videtur turbarum author esse, nec unam modo haeresem spirare.</s>
					<s n="28" xml:lang="la" type="auto">Putat enim de nullo christianę doctrinae dogmate nos satis dextre sentire.</s>
					<s n="29" xml:lang="la" type="auto">Multorum animos a studio pietatis odio Calvini avertit.</s>
					<s n="30" xml:lang="la" type="auto">Neque vero senatum fatigaremus hisce, si non prius ea de re Genevenses ad ipsum retulissent, et summa nos necessitas urgeret.</s>
					<s n="31" xml:lang="la" type="auto">Si tantisper maneat nuncius hic donec quid decretum sit cognovero, subiiciam deinde.</s>
				</p>
				<p>
					<s n="32" xml:lang="la" type="auto">Calvini scripto contra Westphalum non satis caute usus est d. Blaurerus.</s>
					<s n="33" xml:lang="la" type="auto">Passus est enim illud venire in manus Christophori Piperini, qui descriptum huc detulit et hic a Mauritio symmysta nostro lectum est me nescio.</s>
					<s n="34" xml:lang="la" type="auto">Is tamen mihi postea confessus est.</s>
					<s n="35" xml:lang="la" type="auto">Vereor ergo ne, si nunc aliquid mutet, ipsos nescio quid suspicaturos.</s>
					<s n="36" xml:lang="la" type="auto">Quamvis suspicentur, quidquid velint, convenit, ut quę disputationi nostrae adversa sunt mutentur.</s>
					<s n="37" xml:lang="la" type="auto">Alias confirmabuntur illi qui putant Calvinum neque Consensum illum cum nostra ecclesia recte satis servare.</s>
				</p>
				<p>
					<s n="38" xml:lang="la" type="auto">Nostri in causa Grueriana sunt occupati.</s>
					<s n="39" xml:lang="de" type="auto">Die Grafschaft ist den Kelten zu bekennen.</s>
					<s n="40" xml:lang="de" type="auto">Meine Herren haben sich mit dem Grafen in kein Kauf wollen einlehn.</s>
					<s n="41" xml:lang="de" type="auto">Der Graf hat wieder den Sentens protestiert und ist davon geritten; weist Niemand wohin.</s>
					<s n="42" xml:lang="de" type="auto">Jetz bitten Sie die Kälte feil.</s>
					<s n="43" xml:lang="de" type="auto">Die Gräfin und die von Freiburg sind hier.</s>
					<s n="44" xml:lang="de" type="auto">Acht wohl, wenns lang umhin gang, so werden beide statt sie kaufen, doch jeder sein Teil eigen und besonders.</s>
					<s n="45" xml:lang="de" type="auto">Man wird heute auch darum Rät und Burger haben.</s>
				</p>
				<p>
					<s n="46" xml:lang="la" type="auto">Sampaulinus mihi dicit Bezam aedidisse figuram quand[am] orbicularem, qua demonstret omnia etiam mala ab ipso deo tanquam prima omnium causa propendere.</s>
					<s n="47" xml:lang="la" type="auto">Eam non vidi; si nactus fuero mittam eam ad te.</s>
				</p>
				<p>
					<s n="48" xml:lang="la" type="auto">Tu si quid habes novi sive ex Anglia sive aliunde, communica nobis; nos nihil habemus, nisi quod Augustę comitia indicta sunt ad diem Martini et expectatur Caesaris et Ferdinandi regis adventus.</s>
					<s n="49" xml:lang="la" type="auto">Expectamus, quid futurum sit in his comitiis Badenae, praesertim in causa Locarnensi.</s>
					<s n="50" xml:lang="la" type="auto">Legati a nostris missi sunt consul Nägelinus et tribunus a Wingarten, ut audio.</s>
					<s n="51" xml:lang="la" type="auto">Hagius mihi narrat flebiles admodum literas a Locarnensibus missas, quas nondum legi; sed hodie fiet earum mihi copia.</s>
					<s n="52" xml:lang="la" type="auto">Claudere cogor literas inscius adhuc eorum, quę hodie decreta sunt, nisi quod Francisco Sampaulino interdictum, ne quid aedat.</s>
					<s n="53" xml:lang="la" type="auto">Quid de Zebedaeo et reliquis statuatur, ignoro adhuc.</s>
					<s n="54" xml:lang="la" type="auto">De his proxime.</s>
					<s n="55" xml:lang="la" type="auto">Tu modo vale et vive fęliciter cum tuis omnibus.</s>
					<s n="56" xml:lang="la" type="auto">Salutant te nostri.</s>
					<s n="57" xml:lang="la" type="auto">Bernae 17. novembris 1554.</s>
				</p>
				<p>
					<s n="58" xml:lang="la" type="auto">Hallerus tuus.</s>
				</p>
				<p>
					<note>[Adresse fehlt.]<note type="margin">a.R.: Corp. Ref...!</note></note>
				</p>
			</div>
		</body>
	</text>
</TEI>
