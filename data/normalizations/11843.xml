<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization11843">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #11843</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a deo patre per dominum nostrum Iesum Christum.</s>
				</p>
				<p>
					<s n="2" xml:lang="la" type="auto">Ego vero tibi, <persName ref="p28" cert="high">Bucere</persName> colendissime, pro literis tuis peramicis<note target="fn1" type="footnote"/> ingentes ago gratias.</s>
					<s n="3" xml:lang="la" type="auto">Erant in iis, quę oblectaverunt, erant rursus, quę contristarunt non mediocriter.</s>
					<s n="4" xml:lang="la" type="auto">Quis enim non exultaret ad tam insignem dei erga episcopos benevolentiam gratiamve, quam ipsis largissime praestitam operibus declarant tum piis tum praeclaris?</s>
					<s n="5" xml:lang="la" type="auto">Dominus confirmet et augeat dona ipsis collata.</s>
					<s n="6" xml:lang="la" type="auto">Quis rursus non obstupescat ad pertinacem militis <placeName ref="l29" cert="high">Hispanici</placeName> malignitatem, crudelitatem et impietatem sacrilegam?</s>
					<s n="7" xml:lang="la" type="auto">Eam exercuerunt inter amicos sociosque necdum declaratos hostes crudelitatem, quam barbari solent in hostes.</s>
					<s n="8" xml:lang="la" type="auto">Isti crudelitate barbaros quosvis superant.</s>
					<s n="9" xml:lang="la" type="auto">Dominus videat et requirat.</s>
				</p>
				<p>
					<s n="10" xml:lang="la" type="auto">Gratias autem deo benigno patri agimus pro ista episcoporum, <placeName ref="l577" cert="high">Coloniensis</placeName><note target="fn2" type="footnote"/> inprimis, heroica constantia.</s>
					<s n="11" xml:lang="la" type="auto">Declaravit in hoc principe nunc quoque ut olim in electis suis, quanta sit fidei verae vis.</s>
					<s n="12" xml:lang="la" type="auto">Utinam plures huiusmodi haberemus episcopos et populorum pastores; brevi et pacatiorem et felitiorem cerneremus Germaniam, cerneremus et Turcicas vires atque victorias in diem debilitari ac deficere.</s>
					<s n="13" xml:lang="la" type="auto">Et certe motus illi et conturbationes regnorum non poterunt ulla alia sedari componique ratione quam serio pietatis studio.</s>
				</p>
				<p>
					<s n="14" xml:lang="la" type="auto">Hoc autem ministerii verbi et sacramentorum reformatione pura synceraque, qua ecclesiae ad peccatorum sanctam poenitentiam gratięque solidam fidutiam excitentur, plantatur, provehitur ac conservatur.</s>
					<s n="15" xml:lang="la" type="auto">Consultissime itaque prudentissimeque facit <placeName ref="l577" cert="high">Coloniensis</placeName>, qui huc omnia sua dirigit consilia, ut, quę geruntur in ecclesia, verbis et signis Christum unum eumque clare praedicent atque commendent et in hoc vitae sanctę studium gratięque fidutiam<note target="fn3" type="footnote"/>.</s>
				</p>
				<p>
					<s n="16" xml:lang="la" type="auto">Reformationis formulam<note target="fn4" type="footnote"/> avide expecto.</s>
					<s n="17" xml:lang="la" type="auto">Urget et charissimus vir d. Ioachimus <persName ref="p226" cert="high">Vadianus</persName>, ne postulare desinam, donec exemplum consequar, quod mox ipsi communicem.</s>
					<s n="18" xml:lang="la" type="auto">Salutat hic te perquam amanter.</s>
				</p>
				<p>
					<s n="19" xml:lang="la" type="auto">Dominum <persName ref="p146" cert="high">Philippum</persName><note target="fn5" type="footnote"/> valde amo et colo ac amavi et plurimi feci iam inde a pueritia mea in hunc diem.</s>
					<s n="20" xml:lang="la" type="auto">Placuit semper hominis summa modestia et pietas sanctissima, tum et eruditio exquisitissima.</s>
					<s n="21" xml:lang="la" type="auto">Praeterea significarunt iam olim amici, quam aequo in me benevoloque sit animo, unde amantem nunc studiosius amo ac colo; cui si me commendaveris, rem facies mihi longe gratissimam.</s>
				</p>
				<p>
					<s n="22" xml:lang="la" type="auto">De eucharistia non disputo in commentariis meis, nisi cum ipsa res poscit ipseque locus, quem explico, exigit; non ut excitem certamina nova, non ut provocem quenquam, sed ut exponam scripturae mysteria ac doceam veritatis studiosos.</s>
					<s n="23" xml:lang="la" type="auto">Neque vero vel modestius vel ullo modo alio salva conscientia et fide mea, deus est testis, potuissem de coenę mysteriis disputare, quam<pb type="edition" next="282"/> feci in cap. Math. 26.<note target="fn6" type="footnote"/></s>
					<s n="24" xml:lang="la" type="manual">Fratres certe etiam exteri nihil in ea tractatione desiderarunt, nihil accusarunt, sed commendaverunt potius<note target="fn7" type="footnote"/>.</s>
					<s n="25" xml:lang="la" type="auto">In Ioann. cap. 6. scribens<note target="fn8" type="footnote"/> vix<pb type="scan" next="123v"/> attigi negotium coenae atque disputationem contra communes hostes papistas converti.</s>
					<s n="26" xml:lang="la" type="auto">In 15., 16. et 17. cap. Ioannis dominus tam aperte corpoream praesentiam tollit ex ecclesia, ut non potuerim dissimulare.</s>
				</p>
				<p>
					<s n="27" xml:lang="la" type="auto">Interim, ne quis putaret me coenae domini mysterium non agnoscere aut domini in ecclesia praesentiam simpliciter negare, relegavi ad disputationem de coena in<note target="fnc" type="footnote"/> Math., deinde verbis scripturae declaravi, quomodo dominus ecclesiae praesens sit<note target="fn9" type="footnote"/>.</s>
					<s n="28" xml:lang="la" type="auto">Aliter agere non potui neque quicquam mihi inde periculi apud aequum lectorem parasse aut contraxisse reor.</s>
				</p>
				<p>
					<s n="29" xml:lang="la" type="auto">Valde autem dolet d. <persName ref="p138" cert="high">Lutherum</persName>, hominem senem, usque adeo esse pugnacem, praesertim contra nos, communes in evangelio Christi ministros.</s>
				</p>
				<p>
					<s n="30" xml:lang="la" type="auto">Sunt alias hostes innumeri; si omnino pugnandum sibi putat, illos potius aggrediatur, non stringat ferrum in amicos et sotios.</s>
					<s n="31" xml:lang="la" type="auto">Meminerit fratrum iras pugnasque omnium fere acerrimas et maxime diuturnas esse.</s>
					<s n="32" xml:lang="la" type="auto">Meminerit proverbi vulgaris: „Inest et formicę et serpho bilis.“<note target="fn10" type="footnote"/></s>
					<s n="33" xml:lang="la" type="auto">Multa profecto dissimulavimus hactenus propter ecclesiarum pacem et incolumitatem, multa homini satis alioqui insolenti condonavimus, multa homini satis alioqui insolenti condonavimus, multa patienter devoravimus adeoque et concoximus propter Christum, et ne infirmis poneremus scandalum.</s>
					<s n="34" xml:lang="la" type="auto">Cęterum ferociendo iste semetipsum superat et infandis nos contumeliis iniuriisque affitiens sua illa pertinaci improbitate nostram patientiam frangere satagit.</s>
				</p>
				<p>
					<s n="35" xml:lang="la" type="auto">Referam tibi, dilecte frater, quid proximis diebus fecerit: Froschowerus noster animo plane syncero et benevolo Bibliorum codice nuper impresso et a nostris parato<note target="fn11" type="footnote"/> d. <persName ref="p138" cert="high">Lutherum</persName> donavit.</s>
					<s n="36" xml:lang="la" type="auto">Hic vero scriptis literis<note target="fn12" type="footnote"/> manu propria et Froschouero ita egit gratias et interpretum utiles labores his extulit preconiis: <foreign xml:lang="de">„Gnade und Fred im Herren.</foreign></s>
					<s n="37" xml:lang="de" type="auto">Ehrbar, vorsichtiger, guter Freund.</s>
					<s n="38" xml:lang="de" type="auto">Ich habe die Bibel, so er habt mir durch unser Buch Führer<note target="fn13" type="footnote"/> zugeschickt und geschenkt.</s>
					<s n="39" xml:lang="de" type="auto">Und Euer halben weiss ichs Euch guten Dank; aber weil es ein Arbeit<note target="fn14" type="footnote"/> ist Euer Prediger, mit welchen<note target="fnd" type="footnote"/> ich noch die Kirchen Gottes keine<pb type="edition" next="283"/> Gemeinschaft haben kann, ists mir leid, dass sie so fast<note target="fn15" type="footnote"/> sollen um sonst arbeiten und doch dazu verloren sein.</s>
					<s n="40" xml:lang="de" type="auto">Sie sind genugsam vermahnet, dass sie selten von ihren Irrtum abstehen<note target="fn16" type="footnote"/> und die armen Leute nichts so jämmerlich mit sich zur hellen führen.</s>
					<s n="41" xml:lang="de" type="auto">Aber da hilft keine Vermahnung, müssen Sie fahren lassen.</s>
					<s n="42" xml:lang="de" type="auto">Darum dürft ihr mir nicht mehr schicken oder schenken, was sie machen oder arbeiten.</s>
					<s n="43" xml:lang="de" type="auto">Ich will Ihrs Verdammnis und lästerlicher leeren mich nicht teilhaftig, sondern unschuldig wissen, wider Sie bitten und leeren bis an mein Ende.</s>
					<s n="44" xml:lang="de" type="auto">Gott bekehre doch etliche und helfe den armen Kirchen, dass sie solcher falschen, verführerischen Prediger ein Mal los werden.</s>
					<s n="45" xml:lang="de" type="auto">Amen.</s>
					<s n="46" xml:lang="de" type="auto">Wiewohl sie das alles lachen, aber ein Mal weinen werden, wenn sie Zwingels Gericht (dem sie folgen) auch finden werden.</s>
					<s n="47" xml:lang="de" type="auto">Gott behüte euch und alle unschuldigen Herzen vor ihrem Gift.</s>
					<s n="48" xml:lang="de" type="auto">Amen.</s>
					<s n="49" xml:lang="de" type="manual">Freitag nach Augustini 1543.“</s>
				</p>
				<p>
					<s n="50" xml:lang="la" type="manual">Vide, mi <persName ref="p28" cert="high">Bucere</persName>, quam nihil moderati<pb type="scan" next="124r"/> hic homo habeat.</s>
					<s n="51" xml:lang="la" type="auto">Potuissetne in aperte et palam impios et conclamatos expuere atrociora?</s>
					<s n="52" xml:lang="la" type="auto">Et ut maxime concedamus nos errare in negotio eucharistiae, an ita eramus abiiciendi, damnandi, conculcandi?</s>
					<s n="53" xml:lang="la" type="auto">Iam vero cum syncera et<note target="fne" type="footnote"/> pura sit in ecclesiis nostris doctrina de poenitentia et remissione peccatorum in nomine Christi, cum sanctus legittimusque nobis sit sacramentorum usus, denique cum sanctissimae nobis sint ecclesiae nostri apostolatus sive ministerii sancti et iusti testes et vera signacula, cur os petulans tam atrocia in nos innoxios et fideles Christi ministros maledicta expuit?</s>
					<s n="54" xml:lang="la" type="auto">Redundat ista contumelia et in sanctas Christi ecclesias et in ipsum dominum Iesum, caput et regem nostrum, cui credimus atque servimus.</s>
					<s n="55" xml:lang="la" type="auto">Ubi nunc concordia cum d. <persName ref="p138" cert="high">Luthero</persName>, in qua sartienda tu tantopere laborasti?</s>
					<s n="56" xml:lang="la" type="auto">Vides nunc et experiris nos non temere, sed iustas ob causas in pluribus fuisse solicitos?</s>
					<s n="57" xml:lang="la" type="auto">Neque enim nunc primum ea in nos mente esse coepit, sed laboravit hic apostemate multis ab annis.</s>
					<s n="58" xml:lang="la" type="auto">Dominus condonet ipsi peccatum grande et sanet ulcus pestilentissimum, quod alioqui non nobis, sed ipsi exitiale futurum metuimus.</s>
					<s n="59" xml:lang="la" type="auto">Non orabimus contra ipsum, sed pro eius salute et incolumitate.</s>
					<s n="60" xml:lang="la" type="auto">Non docebimus aut scribemus contra ecclesias Saxonicas vel Saxonicarum socias.</s>
					<s n="61" xml:lang="la" type="auto">Speramus enim omnibus piis et veritatis amantibus per eas ecclesias hominibus optime nobiscum convenire, utut d. <persName ref="p138" cert="high">Lutherus</persName> et incentores eius aliquot,<note target="fn17" type="footnote"/> homines affectibus dediti et rixatores, abominentur nostrum consortium et societatem in Christo et religione salutarem.</s>
				</p>
				<p>
					<s n="62" xml:lang="la" type="auto">Haec non scripsissem, nisi tu admonitione tua amica mihi occasionem dedisses haec significandi et fraterna fide communicandi.</s>
					<s n="63" xml:lang="la" type="auto">Nobis certe videntur praesentia tempora et gravia ecclesiis impendentia pericula animos requirere purgatiores.</s>
					<s n="64" xml:lang="la" type="auto">Imminet cervicibus nostris imperator<note target="fn18" type="footnote"/> papisticus, qui, ubi Gallias suae subiecerit libidini, Brunsvicensem<note target="fn19" type="footnote"/> et Sabaudum<note target="fn20" type="footnote"/> restituet,<pb type="edition" next="284"/> imo pulso Christo et evangelio, erepta denique libertate liberis imperialibusque urbibus ac <placeName ref="l196" cert="high">Helvetiis</placeName> papam restituet tyrannidemque exercebit.</s>
					<s n="65" xml:lang="la" type="auto">Non parcet is Lutheranis, damnabit Zvinglianos neque his acceptis in gratiam illos persequetur, sed blandus illis erit, donec hos subigat, hinc his non parcet.</s>
					<s n="66" xml:lang="la" type="auto">Neque dissimulant hostes evangelii occulta sua consilia.</s>
					<s n="67" xml:lang="la" type="auto">Neque latet mandatum, quod civitati <placeName ref="l1920" cert="high">Hildesheymensi</placeName> a <placeName ref="l1214" cert="high">Wormatia</placeName> misit cęsar<note target="fn21" type="footnote"/>.</s>
					<s n="68" xml:lang="la" type="auto">Ex eo licet cognoscere animum, consilium et institutum cęsaris, quem ut non metuimus, ita non contemnendum putamus.</s>
					<s n="69" xml:lang="la" type="auto">Insolescit autem illius animus ex eo, quod non ignorat quorundam exulceratos animos, quod animadvertit multa ab evangelicis non admodum concorditer<note target="fnf" type="footnote"/> geri.</s>
					<s n="70" xml:lang="la" type="auto">Dominus Iesus Christus servet nos a malo!</s>
				</p>
				<p>
					<s n="71" xml:lang="la" type="auto">Oro, boni consulas et meam hanc querelam non iniquam et commendes fideliter commune negotium, imo periculum ecclesiarum, sanctis<pb type="scan" next="124v"/> omnibus, quo ferventes pro incolumitate preces Christo<note target="fng" type="footnote"/>, regi nostro, offerant et poenitentia veraque fide iram eius mitigent.</s>
				</p>
				<p>
					<s n="72" xml:lang="la" type="auto">Vale cum omnibus fratribus et symmistis<note target="fnh" type="footnote"/>.</s>
					<s n="73" xml:lang="la" type="auto">Salutant te fratres omnes.</s>
					<s n="74" xml:lang="la" type="auto">Scripsi vernis nundinis<note target="fn22" type="footnote"/> d. <persName ref="p2383" cert="high">Petro Martyri</persName>; miror, quare nihil responderit<note target="fn23" type="footnote"/>.</s>
					<s n="75" xml:lang="la" type="auto">Salutabis hunc cum Paulo<note target="fn24" type="footnote"/> amicissime.</s>
				</p>
				<p>
					<s n="76" xml:lang="la" type="auto">Tiguri, 12. octobris anno 1543.</s>
				</p>
				<p>
					<s n="77" xml:lang="la" type="auto">H. Bullingerus tuus.</s>
				</p>
				<p>
					<note type="address">[Ohne Adresse.]</note>
				</p>
			</div>
		</body>
	</text>
</TEI>
