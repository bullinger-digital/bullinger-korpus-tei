<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization7944">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #7944</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Legam libenter, quae respondisti ad theses vestri Erasti; nollem ego publicata esse, spero privato te scripto ista agere; nam vehementer doleo, ut, quod ex animo sentio, te non celem, coenam domini, quo alioqui plus nimium diuturnis disputationibus est conquassata et parum grata populo facta, in novam rapi controversiam, et quae instituta est a domino ad communionem societatemque et consolationem, denique ad gratulationem gratiarumque actionem fidelium, nunc propter disciplinam fundandam trahi ad excommunionem, ut sic dicam, ad separationem et triste supplicium, denique ad querelas et contentionem fidelium.</s>
					<s n="2" xml:lang="la" type="auto">Mea quidem sententia potest in ecclesia iusta constitui disciplina, ut interim coena domini libera maneat omnibus illis, qui se iuxta Pauli doctrinam probarunt, neque convertatur in poenam etc.</s>
					<s n="3" xml:lang="la" type="auto">Et quidem magna cum solicitudine audimus quosdam Heydelbergae, quos tu forte meliores et prudentiores esse putas, quam sint, importunissime excommunicationem illam suam disciplinarem urgere et principem optimum impellere, ut eam invitis omnibus obtrudat, rursus nobiles, ignobiles, plebeios indignissime hoc ferre, ut periculum sit, ne ea res in tumultum aliquem, cum alioqui omnia sint exulceratissima, desinat.</s>
					<s n="4" xml:lang="la" type="auto">Atque utinam falso haec metuamus.</s>
					<s n="5" xml:lang="la" type="auto">Non sine causa murmurant, quod omnia fere administret per Niderlenderos sive Belgas, homines peregrinos, suis illis penitus praeteritis.</s>
					<s n="6" xml:lang="la" type="auto">Proinde te oro atque obsecro, ut prudenter in hac causa agas neque oleum addas camino, ne dum isti, qui te subinde instigant, purgatissimam ecclesiam (ne quid hic aliud suspicer) volunt instituere, brevi nullam habeant doleantque se imprudenter egisse in periculum nihilominus adductis bonis omnibus cum optimo principe, maximo item cum infirmorum scandalo et hostium nostrorum tripudio insolentissimo.</s>
					<s n="7" xml:lang="la" type="auto">Praeterito itaque mense scripsimus ad illustrissimum principem hortantes ipsum, ut res suas hac in causa pie prudenterque instituat neve in ecclesia dissidiis contentionibusque novis et pernitiosissimis occasionem ullam praebeat, quin potius iusta instituta disciplina et coena domini in libero et gratulatorio usu relicta pacem ecclesiarum ministrorumque promoveat atque conservet.</s>
					<s n="8" xml:lang="la" type="auto">Video enim nunc maxime, si unquam alias nobis opus esse moderatione sancta et concordia firma praecisis omnibus dissidiorum et contentionum occasionibus.</s>
					<s n="9" xml:lang="la" type="auto">Dominus spiritu suo vos regat.</s>
				</p>
				<p>
					<s n="10" xml:lang="la" type="auto">Ad d. Bezam augusti 1. anno 1569<note type="misc">Zu Anfang übergeschrieben</note>.</s>
				</p>
			</div>
		</body>
	</text>
</TEI>
