<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file8419" type="Brief" source="TUSTEP" n="40098">
	<teiHeader xml:lang="de">
		<fileDesc>
			<titleStmt>
				<title subtype="file">Tobias Egli / Chur AN [Heinrich Bullinger], 6. November 1570</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope unit="editor">(nicht ediert, Transkribierer unbekannt)</biblScope>
				<biblScope unit="edition">HBBW</biblScope>
				<biblScope unit="volume">0</biblScope>
				<biblScope unit="volumes">20</biblScope>
				<biblScope unit="period">[1547-1575]</biblScope>
				<biblScope unit="page">7585/133</biblScope>
				<biblScope unit="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="archive94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="place587">Zürich</settlement>
						<institution>Staatsarchiv</institution>
						-->
						<repository ref="archive94"/>
						<idno subtype="Autograph">E II 376,254 f.</idno>
					</msIdentifier>
					<msContents>
						<msItem>
							<incipit>Ultimas tuas accepi ... tuamque excusationem</incipit>
							<textLang>de</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Graubünden BW III, S. 221-226, E, Nr. 227</title>
							</bibl>
							<bibl type="Gedruckt">
								<title>Museum Helveticum 5, Part. 17, 120-126 (ohne Datum)</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="archive94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="place587">Zürich</settlement>
						<institution>Staatsarchiv</institution>
						-->
						<repository ref="archive94"/>
						<idno subtype="Autograph">E II 377,2487</idno>
						<idno subtype="Hinweis">Briefschluss, PS und Adresse</idno>
					</msIdentifier>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="archive96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="place587">Zürich</settlement>
						<institution>Zentralbibliothek</institution>
						-->
						<repository ref="archive96"/>
						<idno subtype="Kopie">Ms S 123,18</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/8419">
				<correspAction type="sent">
					<persName ref="person993" cert="high">
						<!--
						<surname cert="high">Egli</surname>
						<forename cert="high">Tobias</forename>
						<persName type="main" ref="person8016>Egli, Tobias</persName>
						<ref type="wikipedia" target="https://de.wikipedia.org/wiki/Tobias_Egli"/>
						<ref type="gnd" target="https://d-nb.info/gnd/1089466366"/>
						-->
					</persName>
					<placeName source="place98" cert="high"><orig>Chur</orig></placeName>
					<date when="1570-11-06" cert="low"/>
				</correspAction>
				<correspAction type="received">
					<persName ref="person495" cert="low">
						<!--
						<surname cert="low">Bullinger</surname>
						<forename cert="low">Heinrich</forename>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
						-->
					</persName>
				</correspAction>
				<correspContext>
					<ref type="next_chronologically" target="file8420"/>
					<ref type="prev_chronologically" target="file8418"/>
					<ref type="next_correspondence" target="file8422"/>
					<ref type="prev_correspondence" target="file8418"/>
					<ref type="next_correspondence_request" target="file8433"/>
					<ref type="prev_correspondence_request" target="file8412"/>
					<ref type="next_correspondence_reaction" target="file8422"/>
					<ref type="prev_correspondence_reaction" target="file8418"/>
					<ref type="next_same_sender" target="file8433"/>
					<ref type="prev_same_sender" target="file8412"/>
					<ref type="next_same_addressee" target="file8422"/>
					<ref type="prev_same_addressee" target="file8418"/>
					<ref type="next_with_sender_as_addressee" target="file8433"/>
					<ref type="prev_with_sender_as_addressee" target="file8412"/>
					<ref type="next_with_addressee_as_sender" target="file8422"/>
					<ref type="prev_with_addressee_as_sender" target="file8418"/>
				</correspContext>
			</correspDesc>
			<langUsage>
				<language ident="de" usage="0">Deutsch</language>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen">
			<change>TEI-RNG-Validation</change>
		</revisionDesc>
	</teiHeader>
	<facsimile>
		<graphic xml:id="img1" url="8419/Autograph/00__E_II_377__fol__2487_r_.tif" n="1"/>
		<graphic xml:id="img2" url="8419/Autograph/01__E_II_377__fol__2487_v_.tif" n="2"/>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Ultimas tuas accepi, reverendissime domine, tuamque excusationem d. consuli amplissimo legendam exhibui, qui certe mecum non frustra miratur te multis modis oneratum et afflictum scribendi tamen munere non supersedere.</s>
					<s n="3" xml:lang="la" type="auto">Cogor autem aures tuas, imo animum senatus consulto nostro adversus Ganthnerum cognito nonnihil exhileratum, de integro gravissime vulnerare.</s>
					<s n="4" xml:lang="la" type="auto">Serio quidem dimissus fuit, sicuti exemplum decreti de manu d. consulis, qui in scribae gratiam composuit primo, descriptum ipsique Ganthnero per publicum statorem transmissum abunde testificari poterit.</s>
					<s n="5" xml:lang="la" type="auto">Non autem sine causa alius electionem in reditum d. d. consulum suspendere Ganthneri fautores voluerunt; interea enim temporis malis artibus imbuti astutissima consilia comportarunt Ganthnerumque sponte sua alioquin currentem incitarunt, ut omnem rei eventum totamque causam senatui et civibus, id est frequentissimo magistratui numero 70 virorum constanti, conquereretur sperans se hoc extremo conatu suprema quaeque impetraturum.</s>
					<s n="6" xml:lang="la" type="auto">3. ergo novembris, cum iam ex comitiis reversi essent domini consules, praeter morem patrium in maximum senatum Ganthner[us] chartaceis telis bene, ut sibi videbatur, munitus ingressus est.</s>
					<s n="7" xml:lang="la" type="auto">Multis conquestus est de iniuria sibi facta et concionibus suis a malevolis ex odio et invidia in pravum sensum detortis: se nec ita unquam sensisse neque in hunc modum, sicuti sinistre quidam interpretentur, sentire adhuc hodie; fieri et perverti sibi omnia et dicta et facta ex odio et zelo maligno.</s>
					<s n="8" xml:lang="la" type="auto">Simul autem (subit proverbum: Malum consilium consultori pessimum), dum se purgaret sibique ipsi contrarius esse inciperet, e sinu deprompsit longissimam chartam, in quam mille diversorum patrum sententias de non puniendis haereticis coniectas tragico clamore temereque effudit.</s>
					<s n="9" xml:lang="la" type="auto">Adduxit Augustinum, Hieronymum, Tertullianum et cumprimis praestigiatorem Brentium, qui hominibus coelum cum inferis miscuit et obscuravit; hunc mirificis elogiis in astra usque adeo evexit, ut post illum omnes nostrae tempestatis viros longe doctissimos et sobrios odiose perstrict[os] reliquerit.</s>
					<s n="10" xml:lang="la" type="auto">Brentii argumenta elumbia, quae tractat in libello quodam, in quo quaestionem illam, num magistratus iure possit occidere anabaptistas, ex professo agitat, prope omnia recitavit miroque clamore et insano eiulato locum de zizaniis non eradicandis ad taedium usque omnium repetiit: Audite verbum domini clarum et expressum: "Ne extirpetis, ne evellatis" etc. audite, inquam etc. etc.</s>
				</p>
				<p>
					<s n="11" xml:lang="la" type="auto">His absolutis operam suam toties sponte denegatam iterum obtulit seque civem esse crebro inculcavit, quasi hominis exteri gratia (quod nemo expetit) minime, licet erret et seducat alios, eliminandum aut amovendum; ad minimum autem spacium unius horae clamando contrivit.</s>
					<s n="12" xml:lang="la" type="auto">Egressus sententiam foris non exspectavit, ita arroganter de se sentit, dandam, sed ocyus cum stomacho, quem tamen egregie refrigeraverat, domum sive in aedes soceri sui se contulit, sperans nimirum eo omnium animos flectendo intempestiva loquacitate sua compulisse, ut non modo sit restituendus, sed precibus aut pallio etiam trahendus.</s>
					<s n="13" xml:lang="la" type="auto">Quid autem?</s>
					<s n="14" xml:lang="la" type="auto">Quandoquidem turbas excitare non veretur et perfrictissima fronte senatum minorem, patres scilicet conscriptos, pudefacere conaretur, quod scripto talem sententiam illi decrevissent, qua concionandi munere domi forisque prohiberetur, tandem amplissimus d. consul, quem Gantnerus maxime suspectum habet illati damni, quod sibi ipsi intulit, eiusmodi medecinam repperit et suasit, ut mihi mandaretur sex aut septem fratres, quos maxime idoneos huic negocio censerem, ex Foederibus Tribus evocare magistratus sumptibus, quorum opera et consilio quaestio illa diligenter excuteretur verumque eliceretur et victus veritati Gantnerus cederet erroremque suum relinqueret.</s>
					<s n="15" xml:lang="la" type="auto">Cuius consilii et sententiae pars potior et longe maior senatus extitit; plures tamen et tres eximii, homines tamen Epicuraei, medicinam istam aversati Ganthnerum posthabitis omnibus restitutum voluerunt officio; quos certe non puduit se ipsos mendacii et levitatis exemplo carentis crimine condemnare, qui serio adeo prius dimissum tam impune receptum velint.</s>
					<s n="16" xml:lang="la" type="auto">Volunt anabaptistas eiectos; interim fautores et patrones eorum retinere summo studio contendunt.</s>
					<s n="17" xml:lang="la" type="auto">Ideo autem contendunt, quod Gantneri opinio ad fidem neminem cogendum esse Epicureis et hominibus atheis pulchre applaudit et arridet, quod certe pro suggestu ex occasione contextus Iulianis quibusdam aperte obieci.</s>
					<s n="18" xml:lang="la" type="auto">Vesperi eius diei, quo pedibus itum est in hanc sententiam, ut convocatis quibusdam fratribus diiudicaretur sacris literis, num quisquam ob fidei causas urgendus aut puniendus sit nunque Frellus noster sit revocandus et tolerandus impune necne, ipse Ganthnerus ad d. consulem W[illium] se conferens reliquam stipendii sui summam exposcit et, quasi solius eius causae gratia accesserit, arroganter prae se tulit.</s>
					<s n="19" xml:lang="la" type="auto">Tum d. consul senatus et civium maiorem sententiam illi aperire, utque meliorem mentem indueret, ad frugem revocare, precibus instare, ne ita temere in receptam confessionem tumultuaretur; spectare eiusmodi pertinaciam ad motus et turbas civiles, quibus in mundo nihil miserius nihilque sit perniciosius.</s>
					<s n="20" xml:lang="la" type="auto">Gantnerus - nescio quam bene Brentio suo fidat - statim ad cognitum dominorum decretum respondit: 'Ego non opto mihi synodum congregari, neque debent res eiusmodi fidei suffragiorum humanorum multitudine superari et vinci.</s>
				</p>
				<p>
					<s n="21" xml:lang="la" type="auto">Unusquisque peculiarem loci alicuius sensum sibi affingit; quem si multi etiam alii teneant, me statim multitudine nimirum sua, non veritatis testimonio, debellabunt.</s>
					<s n="22" xml:lang="la" type="auto">Et quis iudex futurus esset disputationis?</s>
					<s n="23" xml:lang="la" type="auto">[] Quasi vero, [respondit d. consul,] verbo dei iudice destituamur!</s>
					<s n="24" xml:lang="la" type="auto">[Regessit:] Siquidem autem Thobiae id muneris datum sit fratres convocandi, vocabit ille eiusmodi, qui modis omnibus sibi placent'etc.</s>
					<s n="25" xml:lang="la" type="auto">Multis, sed frustra cum illo egit; detrectat enim se synodo subiicere, metuens ne postrema fiant deteriora.</s>
					<s n="26" xml:lang="la" type="auto">Nihil se peccasse in confessionem Tigurinam denuo regessit, ubi d. consul: 'Quid tu, mi Gantnere, loquaris, quaeso, penitius cogites.</s>
					<s n="27" xml:lang="la" type="auto">Nescis anabaptistas secundum confessionem illam non fovendos, non deffendendos?'</s>
					<s n="28" xml:lang="la" type="auto">Regerit homo arrogans: 'Non miror Tigurinos odium suum in anabaptistas confessioni huic inseruisse; ab initio enim reformationis insontes homines anabaptistas supplicio etiam affecerunt et vita privarunt.</s>
					<s n="29" xml:lang="la" type="auto">Propterea, cum prius tantam severitatem in ipsos exercuerint, non potuerunt nunc prae pudore ab insectatione illorum manus abstinere, sed in confessione aliis quoque persequendos bonos eiusmodi homines propinarunt, ne videlicet ipsi Tigurini ab initio praeter officium fecisse videantur.</s>
					<s n="30" xml:lang="la" type="auto">Ecce, quibus calumniis Tigurinos homo ille premat et quid animi habeat.</s>
					<s n="31" xml:lang="la" type="auto">Cum Brentianos et Tertullianos, id est ad haereticos defficientes tantopere celebret, qui confessioni receptae omnibus modis repugnant, solis Tigurinis maledicit, quorum confessioni ipsemet Gantnerus, ut liber et codex synodalis perhibet, olim sua manu subscripsit.</s>
					<s n="32" xml:lang="la" type="auto">Respondit d. consul: non Tigurinos modo, sed et d. Bernenses et multos alios primates anabaptisticos errores non ferre; imo in modo peractis comitiis Davosii celebratis a Tribus Foederibus decretum illud de extirpandis et eiiciendis sectariis renovatum et confirmatum esse.</s>
				</p>
				<p>
					<s n="33" xml:lang="la" type="auto">Respondit: non posse se salva conscientia hoc dogma recipere; propterea recte se docuisse: ad fidem neminem esse cogendum;</s>
				</p>
				<p>
					<s n="34" xml:lang="la" type="auto">Frellum revocandum et impune ferendum, nihil egisse exilio dignum; tolerari multo nequiores intra moenia etc.</s>
					<s n="35" xml:lang="la" type="auto">Post haec recessit a consule.</s>
					<s n="36" xml:lang="la" type="auto">Ubi recessisset, me statim (utpote rerum omnium ignarum) per ancillam ad se vocat d. consul, quidque actum sit quantisque artibus et viribus lupum restitutum voluerint.</s>
					<s n="37" xml:lang="la" type="auto">Mirabar certe Ganthnerum adeo impune amplissimo senatui ausum fuisse illudere et iniustae sententiae condemnare.</s>
					<s n="38" xml:lang="la" type="auto">Placuit, ut, quamprimum senatus iterum habebitur (habebitur autem post mercatum demum), Gantneri repulsam proponat, diffidentis nimirum causae suae, et statim post denunciationem illam alium eligendi curam habeant.</s>
					<s n="39" xml:lang="la" type="auto">Cum autem d. Pontisella, qui nunc resipuit et partes nostras acriter deffendit conscientiae testimonio victus, decumbat mercatusque noster sit prae foribus, consilio amborum fiet, ut reiiciatur hoc, quicquid est negocii, post mercatum.</s>
					<s n="40" xml:lang="la" type="auto">Si alium (siquidem Gantnerus fratrum iudicia abhorret et spiritus sui patefactiones et oracula somnolenta adorat) eligent, neminem vocabo; si autem nova monstra alent et vi aperta aut artibus restituere G[antnerum] voluerint, convocabo plures fratres et iis de causis (ut nuper scribebas) senatum nostrum solicitabo, ut scribat ad vestrum amplissimum senatum et roget, ut mittat aliquem ex choro vestro nostri colloquii testem et superintendentem.</s>
					<s n="41" xml:lang="la" type="auto">Sed scio, quid futurum.</s>
					<s n="42" xml:lang="la" type="auto">Non deerunt, qui statim oggannient: 'O, quid Tigurinos accersimus?</s>
					<s n="43" xml:lang="la" type="auto">Caretne Rhetia doctis viris, qui litem hanc dirimant?'</s>
					<s n="44" xml:lang="la" type="auto">Sed scurras eiusmodi ne curemus.</s>
					<s n="45" xml:lang="la" type="auto">Incumbam totis viribus, ut evocetur unus aut alter.</s>
				</p>
				<p>
					<s n="46" xml:lang="la" type="auto">Interim omne ecclesiae onus cervicibus meis incumbit, et si saltem aliquam contrariae sententiae et opinionis mentionem ex officio facio, statim excipior a Ganthneri fautoribus: 'O, peregrinus ille civem nobis deturbabit officio, urbe expellet?</s>
					<s n="47" xml:lang="la" type="auto">Potius civem retineamus hominemque externum et inflatum reiiciamus.'</s>
					<s n="48" xml:lang="la" type="auto">Sequuntur hinc contentiones rixaeque frequentes inter viros et mulieres inter se disiectas, adeo ut parum absit, quin ad pugnas spectent multorum licentiosae obtrectationes.</s>
					<s n="49" xml:lang="la" type="auto">Hoc vere dixero: si Gantnerus recipietur nec publice retractaverit et resipuerit, in officio esse ego non potero, utut paterne moneas, ne cogitem de decessu in ecclesia tam perturbata.</s>
				</p>
				<p>
					<s n="50" xml:lang="la" type="auto">Prodere veritatem nolo nec debeo.</s>
					<s n="51" xml:lang="la" type="auto">Si ingenium ille obtinuerit, ego vero diversum docuero, res spectabit ad arma, quod ex multis indiciis colligere nunc etiam non difficile possum.</s>
					<s n="52" xml:lang="la" type="auto">Potius cum gratia vestra abibo quam dissidii intestini autorem me (ut putent alii) praebere.</s>
				</p>
				<p>
					<s n="53" xml:lang="la" type="auto">Excitat turbas non ipsa veritas, sed latro ille Ioannis 8. depictus.</s>
					<s n="54" xml:lang="la" type="auto">Non autem dimittent G[antnerum] isti homines; ergo extrudar ego.</s>
					<s n="55" xml:lang="la" type="auto">Toties etiam sugillat Tigurinos homo impudens, ut responsioni et excusationi iustae occasiones locupletes dederit.</s>
					<s n="56" xml:lang="la" type="auto">Quid autem tibi videatur de libello Brentii, quaeso, fac mature sciam.</s>
					<s n="57" xml:lang="la" type="auto">Haec media nocte.</s>
				</p>
				<p>
					<s n="58" xml:lang="la" type="auto"><pb type="scan" next="E__II__377,__2487"/>Curiae ocyus 1570. 6. novembris.</s>
					<s n="59" xml:lang="la" type="auto">Ignoscat mihi tua reverentia; nam quae celeriter scripsi somno oppressus, recognoscere non potui.</s>
					<s n="60" xml:lang="la" type="auto">Dominus Iesus te patrem et mecoenatem nostrum in sui suaeque ecclesiae honorem conservet quam diutissime incolumem.</s>
				</p>
				<p>
					<s n="61" xml:lang="la" type="auto">Salutat te d. consul uterque d. Pontisella, d. Bonettus, d. polytarcha et d. Balthazarus, olim summus tribunus, nunc senator tribuno summo excellentior.</s>
				</p>
				<p>
					<note type="PS">[1. P.S.:]</note>
					<s n="62" xml:lang="la" type="auto">Scribebam alias de quibusdam in comitiis peractis.</s>
					<s n="63" xml:lang="la" type="auto">Electus est d. consul Willius in commissarium, qui praesunt rationibus in provinciis Italicis.</s>
					<s n="64" xml:lang="la" type="auto">Bene erit Italis pastoribus ex viro principe tam pio et iusto.</s>
					<s n="65" xml:lang="la" type="auto">Demandata his quoque est commissariis, quorum sunt 9, ut legem patriam sequentes iuniores monachos ex cloaca Morbenniense extrudant senioque confectos paulatim decrescant, quo tandem stabulum istud repurgetur suis sordibus.</s>
					<s n="66" xml:lang="la" type="auto">Sed vix hoc erit, cum semper apponant et subornent novos, si qui ex numero desiderantur.</s>
					<s n="67" xml:lang="la" type="auto">- Iuvit et episcopus in gratiam Bor[r]omei, ut exules Mesauci expellantur.</s>
					<s n="68" xml:lang="la" type="auto">Scripserunt ad proceres vallis; sed defendunt se probi viri Trium Foederum diplomate, quo tutum illis est haerere.</s>
					<s n="69" xml:lang="la" type="auto">Certum est episcopum nostrum scripsisse blande occinit ut vulpes corvo pro caseo consequendo.</s>
					<s n="70" xml:lang="la" type="auto">Non possum plura.</s>
				</p>
				<p>
					<s n="71" xml:lang="la" type="auto">Tuae dominationi subiectissimus Thobias Iconius.</s>
				</p>
				<p>
					<note type="PPS">[2. P.S.:]</note>
					<s n="72" xml:lang="la" type="auto">Quaeso, quid tua reverentia ad novas istas impiorum hominum artes, quibus lupum ovibus praeficere enituntur, consi[li]i coeperit, communicare haud gravati[m] velis, si prae valetudine possis.</s>
				</p>
				<p>
					<s n="73" xml:lang="la" type="auto">Clarissimo viro d. d. h. Bullingero, Tigurinae ecclesiae doctori absolutissimo et primario, d. suo singulari fide et observantia colendissimo.</s>
				</p>
				<p>
					<s n="74" xml:lang="de" type="auto">An h. pfarrer zuͦ Zürych zum Grosen Münster.</s>
				</p>
			</div>
		</body>
	</text>
</TEI>