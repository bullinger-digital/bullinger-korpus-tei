<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file1895" type="Brief" source="TUSTEP" n="23090">
	<teiHeader xml:lang="de">
		<fileDesc>
			<titleStmt>
				<title subtype="file">Johannes (Jan) a Lasco (Laski) / London an Heinrich Bullinger / Zürich, 7. Juni 1553</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url" resp="icl">https://www.bullinger-digital.ch/letter/1895</idno>
				<date when="2024"/>
			</publicationStmt>
			<sourceDesc>
				<bibl source="b45" n="23090" type="transcription">S. 3153</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a94"/>
						<idno subtype="Autograph">E II 347,467 ff.</idno>
					</msIdentifier>
					<msContents>
						<msItem>
							<incipit>Dabitis mihi veniam omnes istic, imprimis vero tu, quod tanto iam tempore nihil ad quenquam vestrum scripserim.</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>C.O. XIV, S. 554-556, Nr. 1750 Exc.</title>
							</bibl>
							<bibl type="Gedruckt">
								<title>Gerdes, Scrinium antiquarium IV 1, S. 474-481 (vgl. S. 445)</title>
							</bibl>
							<bibl type="Gedruckt">
								<title>Kuyper, a Lasco, opera II, 674-678, Nr. 91</title>
							</bibl>
							<bibl type="Literatur" subtype="Zitat">
								<title>J.-Cl. Margolin, Laski lecteur du NT, 110 62</title>
							</bibl>
							<bibl type="Literatur" subtype="Teilübersetzung">
								<title>Gorham, Gleanings 295-297</title>
							</bibl>
							<bibl type="Literatur" subtype="Erwähnung">
								<title>Keep-Liste 263.1</title>
							</bibl>
							<bibl type="Literatur" subtype="Zitat">
								<title>Hermann Dalton, Joh. a Lasco, S. 413-414 [Übersetzung]</title>
							</bibl>
							<bibl type="Literatur" subtype="Zitat">
								<title>Heiz, in: Th. Z. Schweiz 10, 1893, S. 74</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a96"/>
						<idno subtype="Kopie">Ms S 79,136</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc>
				<correspAction type="sent">
					<persName ref="p8041" cert="high"/>
					<placeName ref="l296" cert="high"/>
					<date when="1553-06-07" cert="high"/>
				</correspAction>
				<correspAction type="received">
					<persName ref="p495" cert="high"/>
					<placeName ref="l587" cert="high"/>
				</correspAction>
			</correspDesc>
			<langUsage>
				<language ident="la" usage="1000">Latein</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t5"/>
					<category n="t6"/>
					<category n="t9"/>
				</taxonomy>
			</classDecl>
		</encodingDesc>
		<revisionDesc status="finished">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!1895!Autograph!00%20E_II_347__S__467_.tif/full/max/0/default.jpg" n="1">
				<desc subtype="path">1895/Autograph/00 E_II_347__S__467_.tif</desc>
			</graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!1895!Autograph!01%20E_II_347__S__468_.tif/full/max/0/default.jpg" n="2">
				<desc subtype="path">1895/Autograph/01 E_II_347__S__468_.tif</desc>
			</graphic>
		</surface>
		<surface>
			<graphic xml:id="img3-0" url="https://media.sources-online.org/cantaloupe/iiif/3/bullinger!1895!Autograph!02%20E_II_347__fol__469_r_.tif/full/max/0/default.jpg" n="3">
				<desc subtype="path">1895/Autograph/02 E_II_347__fol__469_r_.tif</desc>
			</graphic>
		</surface>
		<surface>
			<graphic xml:id="img4-0" url="https://media.sources-online.org/cantaloupe/iiif/3/bullinger!1895!Autograph!03%20E_II_347__fol__469_v_.tif/full/max/0/default.jpg" n="4">
				<desc subtype="path">1895/Autograph/03 E_II_347__fol__469_v_.tif</desc>
			</graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la">Dabitis mihi veniam omnes istic, imprimis vero tu, vir sanctissime, quod tanto iam tempore nihil ad quenquam vestrum scripserim.</s>
					<s n="2" xml:lang="la">Nihil sane decessit de mea erga vos et vestram ecclesiam observantia et per omnia vobiscum in domino idem sentimus nosque mutua vobiscum consensione maiorem in modum consolamur.</s>
					<s n="3" xml:lang="la">Sed causae mei tanti silentii fuerunt graves quaedam meae perturbationes et curae, quae mihi dominus pro bona sua divina voluntate immisit meque nonnihil, illi sit gloria, exercuit, deinde etiam turbae quaedam, quas Satan adversus me et nostras hic ecclesias concitavit et etiamnum concitare non cessat.</s>
					<s n="4" xml:lang="la">Quodque ad perturbationes meas attinet, scio te non latere dominum mihi ante annum fere ademisse priorem vitae meae sociam, uxorem meam inquam, cuius memoria apud [me] intermori nunquam potest cum propter pietatem ac probitatem illius tum propter susceptas ex illa proles, quae ob oculos meos assidue versantur.</s>
					<s n="5" xml:lang="la">Quam mihi grave igitur fuerit vulnus hoc iuxta carnem adeoque et nunc sit, tecum ipse facile cogitare potes, ut de cura rei domesticae taceam, quae in illa reiecta tota fuerat et in me unum illi alioqui insuetum adeoque et natura prorsus mea ab illa alienum a morte ipsius recubuerat.</s>
					<s n="6" xml:lang="la">De valetudine nihil dico, quae ita iam alioqui est attrita, ut, cum optime mihi valere videor, nunquam tamen recte valeam et agendis rebus seriis nonnisi matutinas fere horas sine valetudinis incommodis impendere possim.</s>
				</p>
				<p>
					<s n="7" xml:lang="la">Quae res mihi etiam in causa fuit, ut, cum sustinendae curae domesticae parem me esse non posse viderem, ad secundas nuptias animum adiecerim; nunquam enim et curae domesticae et meo ministerio in mea ista valetudine sufficere potuissem, quin et nunc aegre sufficere possum novis subinde turbis exorientibus, adversus quas perpetuo est decertandum.</s>
				</p>
				<p>
					<s n="8" xml:lang="la">Sed quemadmodum me dominus morte prioris meae uxoris probare voluit, ita rursum animi mei dolorem data mihi altera uxore pro sua benignitate levavit; dedit enim mihi rursum et piam et fidelem, quod spero, vitae sotiam, in qua nihil officiorum hactenus desiderare possum, sicut mihi iam melius multo liceat invigilare meo ministerio per gratiam dei, si modo valetudo ipsa non obstet.</s>
				</p>
				<p>
					<s n="9" xml:lang="la">De turbis hic nostris longum esset omnia recensere, sed nihil non tentat in nos Satan propter restitutum utcunque in nostris ecclesiis disciplinae usum; nimirum hinc sentit locum praeripi hypocrisi suae inter nos, quae observato disciplinae usu ipsamet sese prodit neque diu consistere omnino potest.</s>
					<s n="10" xml:lang="la">Volunt enim sancti videri hypocritae omnes, et laudari quam redargui malunt.</s>
					<s n="11" xml:lang="la">Quumque usus disciplinae aliud in se nihil habeat quam reprehensiones, per quas simulata illa ipsorum sanctitas oppugnatur corruptelaque naturae nostrae omnium accusatur, fieri sane non potest quin hypocritae simulatam sanctitatem illa suam oppugnari (cuius nomine alioqui in pretio haberi volunt) gravissime ferant, sursumque ac deorsum misceant omnia, si quo modo usum disciplinae invisum reddere omnibus hypocrisimque suam adversus illum tueri possint.</s>
					<s n="12" xml:lang="la">Atque hic non dormit Satan, sed artes omnes suas expedit ad impediendum disciplinae usum.</s>
					<s n="13" xml:lang="la">Mira est autem hic hypocritarum nostrorum vafrities.</s>
				</p>
				<p>
					<s n="14" xml:lang="la">Nolunt videri contra usum disciplinae quidquam agere, sed, dum se per usum disciplinae pudefactos vident, severius secum quam cum aliis agi clamant, cupiuntque secum omnes eodem carbone notari, ut aiunt, et in hoc toti sunt ut in quam plurimos novas semper accusationes comminiscantur.</s>
					<s n="15" xml:lang="la">Quod si illis non obsequimur, protinus clamoribus implent omnia et nos personarum acceptores esse vociferantur, etiamsi accusationes quas proferunt comprobare non possunt.</s>
				</p>
				<p>
					<s n="16" xml:lang="la">Ita hic quidam nobis molestus est qui e publico verbi ministerio propter flagitium quoddam magistratus mandato submotus conquiescere non potest donec socium pudefactionis suae aliquem sibi inveniat.</s>
					<s n="17" xml:lang="la">Et quia in vita ac conversatione omnium utriusque nostrae ecclesiae ministrorum nihil quod merito traducat reperire (gratia deo!) potest, rimas quaerit serendi dissidia in doctrina, et multa adfingit quo magis invisum reddat nostrum ministerium.</s>
					<s n="18" xml:lang="la">Sumit autem occasionem traducendi nostrum ministerium a praedestinationis controversia quam mire exaggerat.</s>
				</p>
				<p>
					<s n="19" xml:lang="la">Et ut paucis rem totam tibi perstringam, docui ego eos non recte de praedestinatione disserere, qui per illius doctrinam meritum ac dignitatem mortis ac sacerdotii Christi extenuare elevareque conantur, idque ideo potissimum fieri quod vis ac condemnatio peccati nostri in Ada non satis diligenter a plerisque explicatur, et proinde nos non assentiri iis qui loca quaedam scripturae de praedestinatione ita urgent ut negent omnino Christum pro omnibus mortuum esse.</s>
					<s n="20" xml:lang="la">Hinc bonus ille vir occasiones omnes quaerit committendi nos cum domino <persName ref="p540">Calvino</persName>, qui plerisque nimium dure de praedestinatione scripsisse videtur, et nos accusat passim, quasi nomen ac doctrinam <persName ref="p540">Calvini</persName> damnaremus.</s>
				</p>
				<p>
					<s n="21" xml:lang="la">Quia vero ex me nihil unquam audivit neque ipse neque alius quisquam, quod ad traducendum <persName ref="p540">Calvini</persName> nomen, quem ego alioqui ut virum dei veneror atque amo, detorqueri possit, alium reperit, unum e nostris collegis, quem multis nominibus accusare coepit, si quo modo efficere queat, ut, quemadmodum ipse propter suum flagitium et ministerio suo submotus et ad publicam poenitentiam agendam adactus erat, ita hunc eodem adigere etiam possit.</s>
					<s n="22" xml:lang="la">Solacium est scilicet sotios habere poenarum.</s>
					<s n="23" xml:lang="la">Protulit autem tria accusationis capita: primum, quod collega noster quidam dixisset peccatum Adae non esse sufficiens ad generis humani condemnationem; alterum, quod aliquis servari possit etiam sine ulla Christi domini cognitione; tertium, quod in doctrina praedestinationis diversum a <persName ref="p540">Calvino</persName> docuisset et nomen <persName ref="p540">Calvini</persName> traduxisset.</s>
					<s n="24" xml:lang="la">Haec tamen accusationis capita nullis testimoniis approbare potuit, sed ad suam duntaxat accusationem collegam nostrum adigi per nos cupit ad publicam poenitentiam ac ministerio suo submoveri.</s>
					<s n="25" xml:lang="la">Ego vero, etsi in eo ipso collega nostro quaedam desidero, quorum est iam semel atque iterum admonitus in coetu seniorum omnium, culpam tamen eorum quorum nomine accusatur agnoscere in illo non possum.</s>
					<s n="26" xml:lang="la">Nam priora duo capita accusationis nullo modo agnoscit et accusator illa nullis testimoniis probare potest.</s>
					<s n="27" xml:lang="la">Tertium vero ita agnoscit ut se a <persName ref="p540">Calvino</persName> dissentire fateatur, sed tamen non ideo aut nomen aut scripta <persName ref="p540">Calvini</persName> ullo modo traducat.</s>
					<s n="28" xml:lang="la">Habes unius controversiae exemplum, vir doctissime, paucis adumbratum, cuius alioqui nondum finem habemus.</s>
				</p>
				<p>
					<s n="29" xml:lang="la">Sed et aliud multo adhuc gravius, si circumstantias spectamus: Unus e verbi ministris in nostra Germanorum ecclesia, non tamen <persName ref="p8415">Martinus <span type="pronoun">ille</span> Micronius</persName> de tribus nobis capitibus tragoediam in ecclesia movit idque non modo inconsultis nobis omnibus, sed studio etiam hac in parte vitatis, eo quod suspicaretur nos sibi reclamaturos esse.</s>
				</p>
				<p>
					<s n="30" xml:lang="la">Primum testes baptismi puerorum in ecclesia non esse admittendos docuit, quos vulgo susceptores vocamus; deinde omnes ecclesias, quae consessu publico in coenae usu non uterentur, idololatriae et violationis dominicae institutionis palam in contione damnavit, et quicunque genuflexionem in coena quocunque tandem modo ferendam esse dicerent, omnes chyrurgos antichristi esse pronunciavit.</s>
				</p>
				<p>
					<s n="31" xml:lang="la">Postremo articulum in symbolo de descensu Christi ad inferos plantationem a domino non plantatam et proinde eradicandam esse docuit.</s>
					<s n="32" xml:lang="la">Admonitus horum omnium per nos et seniores utriusque ecclesiae omnes post longam tergiversationem culpam tandem suam in coetu seniorum agnovit, non tantum quod nova ista dogmata apud populum sparsisset, quae verbi dei impugnari alioqui non possent, sed quod etiam concepta de nobis omnibus mala suspitione nobiscum de his prius noluerit communicare.</s>
					<s n="33" xml:lang="la">At vero illum iam agnitae culpae huius suae poenitet et quaeritur se in agnoscenda culpa sua humanis rationibus potius quam verbi divini autoritate persuasum fuisse, cum tamen manu ipse sua testatus sit se nostrae doctrinae assensum esse in Christo, iuxta verbum dei et ex animo; hisce enim verbis doctrinae nostrae omnium manu sua subscripsit atque ore ipsemet suo deo patri nostro per Christum Iesum in coetu seniorum omnium gratias egit non ita multo post, quod ei errorem suum in hac sua nobiscum controversia per spiritum sanctum suum revelasset.</s>
					<s n="34" xml:lang="la">Et tamen nihil nunc sunt apud illum haec omnia, et quae se prius in Christo, iuxta verbum dei et spiritu sancto autore egisse ipsemet fatebatur, nunc se rursum spiritu sancto autore improbare dicit nosque ea suspitione omnes gravat, quasi nos praeter verbum dei et ipsi doceamus haec omnia in hominum gratiam et alios nobiscum eadem docere nostra autoritate cogamus.</s>
					<s n="35" xml:lang="la">Habes et aliam turbam nostram, frater in domino observandissime, per quam parum abfuit, quin utraque nostra ecclesia, nisi deus mirabiliter succurrisset, in extremum hic plane discrimen veniret.</s>
					<s n="36" xml:lang="la">Neque prorsus adhuc extra periculum sumus, ut sunt hic multorum ingenia; sed dominum confidimus, in cuius conspectu, quod ad eam rem attinet, bene conscii sumus.</s>
					<s n="37" xml:lang="la">Ad quintum abhinc diem expectamus, ut nobis ultimam mentem suam collega ille exponat; faxit dominus, ut bonum exitum huius causae videre possimus!</s>
					<s n="38" xml:lang="la">Iam et inter has turbas semper oboriuntur alia etiam, quae me plane obruunt, sed non ita tamen graviter afficiunt, ut de aulicis negotiis taceam, a quibus me totum explicare non possum.</s>
					<s n="39" xml:lang="la">Sed quorsum haec quaerela, inquies: primum ut in vestris precibus nostri ecclesiarumque nostrarum meminisse velitis, deinde ut intelligatis non semper mihi licere ad vos scribere, cum volo.</s>
				</p>
				<p>
					<s n="40" xml:lang="la">Habeo nunc prae manibus caeremonias nostrae ecclesiae omnemque illius in nostro ministerio gubernationem.</s>
				</p>
				<p>
					<s n="41" xml:lang="la">Prodibit, spero, sub hyemem.</s>
					<s n="42" xml:lang="la">Scribo autem non sine <persName>Theseo</persName>, nostro inquam <persName ref="p8415">Micronio</persName>, quem nostrae hic ecclesiae valde gratulor.</s>
					<s n="43" xml:lang="la">Rex meus <placeName ref="l2472">Poloniae</placeName> dicitur adornare novas nuptias.</s>
				</p>
				<p>
					<s n="44" xml:lang="la">Putant plerique illum nonnihil cogitare de restituenda apud suos religione foreque ut et ego ab illo vocer.</s>
					<s n="45" xml:lang="la">Sed ego nihil mihi certi adhuc de meis polliceri possum.</s>
					<s n="46" xml:lang="la">Rex noster <placeName ref="l830">Angliae</placeName> iam pridem languit sed rursus iam (sit domino deo nostro gratia) revalescit.</s>
				</p>
				<p>
					<s n="47" xml:lang="la">Libenter scirem, quid ad <persName ref="p1560">Hoperum</persName> de praedestinatione scripseris; mihi propter hominis absentiam videre non licuit, tametsi pluries promiserit se literas tuas ad me transmissurum esse.</s>
					<s n="48" xml:lang="la" ana="farewell">Vale, vir integerrime, et me collegis tuis omnibus, imprimis vero domino <persName ref="p8127">Pellicano</persName> patri, <persName ref="p8171">Bibliandro</persName>, <persName ref="p8011">Gvaltero</persName>, <persName ref="p1283">Gesnero</persName> diligentissime, quaeso, commenda.</s>
					<s n="49" xml:lang="la">Raptim <placeName ref="l296">Londini</placeName> 7. iunii anno 1553.</s>
					<s n="50" xml:lang="la">Non vacavit relegere; parces igitur, sicubi male quid est scriptum.</s>
				</p>
				<p>
					<s n="51" xml:lang="la">Tuus vere et ex animo, quantus est, <persName ref="p8041">Ioannes a Lasco</persName> manu propria.</s>
				</p>
				<p>
					<s n="52" xml:lang="la">Domino <persName ref="p540">Calvino</persName>, si quando tibi commodum fuerit, nos commenda, et nostras illi hic tragoedias exponas oresque illum verbis meis ne quid temere de nobis credat, si quid apud illum de nobis spargatur, donec a me causam omnem cognoscat.</s>
				</p>
				<p>
					<s n="53" xml:lang="la">Sanctissimo iuxta ac doctissimo viro domino <persName ref="p495">Heinricho Bullingero</persName>, ecclesiae <placeName ref="l587">Tigurinae</placeName> pastori, fratri in domino observandissimo.</s>
				</p>
			</div>
		</body>
	</text>
</TEI>