<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file1038" type="Verweis" source="VBS-7" n="98">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger an [Joachim Vadian (von Watt)], [Ambrosius Blarer (Blaurer)], s.d. [Oktober 1550]</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl n="40" type="transcription">Die Vadianische Briefsammlung der Stadtbibliothek St. Gallen, hg. v. Emil Arbenz und Hermann Wartmann, 7 Bde., St. Gallen 1890-1913 - MVG 24-30a.</bibl>
				<msDesc type="Verweis" subtype="Autograph" xml:lang="la">
					<msIdentifier>
						<repository ref="a78"/>
						<idno subtype="Autograph">VII 93</idno>
					</msIdentifier>
					<msContents>
						<msItem>
							<incipit>De rebus Polonicis, a N. Polono quodam scriptum 24. Augusti 1550. Binus iam conventus regni</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Vadian BW VII, S. 134-137, Nachtrag Nr. 98</title>
							</bibl>
							<bibl type="Literatur">
								<title>Gemäß D.A. Scales, Bullinger and the Vesetment Controversies in England (1978), 26 (Anm. 4): frühestens Oktober 1550 (mit Begründung)</title>
							</bibl>
						</listBibl>
					</additional>
				</msDesc>
				<msDesc type="Verweis" subtype="Autograph" xml:lang="la">
					<msIdentifier>
						<repository ref="a78"/>
						<idno subtype="Autograph">VII 98</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/1038">
				<correspAction type="sent">
					<persName ref="p495" cert="high">Heinrich Bullinger (Antistes)</persName>
					<date when="1550-10" cert="low"><note>siehe: [September 1550] (evtl. = ID 1030)</note></date>
				</correspAction>
				<correspAction type="received">
					<persName ref="p8049" cert="low">Joachim Vadian (von Watt)</persName>
					<persName ref="p8055" cert="low">Ambrosius Blarer (Blaurer)</persName>
				</correspAction>
				<correspContext>
					<ref type="next_chronologically" target="file1094"/>
					<ref type="prev_chronologically" target="file1031"/>
					<ref type="prev_correspondence" target="file1036"/>
					<ref type="prev_correspondence_request" target="file1036"/>
					<ref type="prev_correspondence_reaction" target="file12579"/>
					<ref type="next_same_sender" target="file1041"/>
					<ref type="prev_same_sender" target="file1027"/>
					<ref type="prev_same_addressee" target="file103"/>
					<ref type="next_with_sender_as_addressee" target="file1041"/>
					<ref type="prev_with_sender_as_addressee" target="file1027"/>
					<ref type="prev_with_addressee_as_sender" target="file103"/>
					<ref type="parent" target="file1030"/>
				</correspContext>
			</correspDesc>
			<langUsage>
				<language ident="la" usage="1000">Latein</language>
			</langUsage>
		</profileDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<text xml:lang="la">
		<body>
			<div>
				<p>
					<s n="1" xml:lang="la" type="auto">De rebus Polonicis, a N. Polono quodam script(um) 24. Augusti 1550.</s>
				</p>
				<p>
					<s n="2" xml:lang="la" type="auto">Binus iam conventus regni nostri Polonici sub novo hoc rege nostro celebratus est; sed ut prior tragicum, ita posterior comicum fere exitum sortitus est.</s>
					<s n="3" xml:lang="la" type="auto">Ut enim prioribus comitiis discessum est iratis animis, ita posterioribus vincente rege summa animi moderatione, et nobiles cum eo redierunt in gratiam et ipse cum eis.</s>
					<s n="4" xml:lang="la" type="auto">Multae praeterea inimicitiae et simultates exorta erant inter principes viros propter regis connubium; sed illa omnia in his comitiis consopita et sepulta sunt.</s>
					<s n="5" xml:lang="la" type="auto">In negotio religionis etsi non omnia obtinuimus, quae voluimus, tamen constructi sunt gradus aliquot ad meliorem et maiorum rerum spem.</s>
					<s n="6" xml:lang="la" type="auto">Hac in parte intercesserunt magnae contentiones cum episcopis, quae durarunt protractae per septimanas aliquot.</s>
					<s n="7" xml:lang="la" type="auto">Proposuit nobilitas contra episcopos coram rege negotium religionis.</s>
					<s n="8" xml:lang="la" type="auto">Legati fuerunt viri prudentes et eloquentes.</s>
					<s n="9" xml:lang="la" type="auto">Primo ergo exposuerunt veram evangelii sententiam, deinde pugnantia cum evangelio, errores, inquam, apertissimos papistarum, quos ipsi appellarunt (sit honor castis auribus) priapistas.</s>
					<s n="10" xml:lang="la" type="auto">Addiderunt his omnibus notas et usitatas in regno Polonico contiones sacerdotum indoctas et impias, quas cum verbo dei pugnare ostenderunt.</s>
					<s n="11" xml:lang="la" type="auto">Cum vero ad hęc obiecta responderent episcopi docte et constanter, multa dixerunt nobiles in imperitiam et caritatem episcoporum etc.</s>
					<s n="12" xml:lang="la" type="auto">In summa: hactenus nunquam tam acriter et clare nobilitas cum episcopis locuta est de religione vera et falsa quam in his comitiis regni palam.</s>
					<s n="13" xml:lang="la" type="auto">Non intellexerunt hactenus episcopi periculum, uti iam sentire incipiunt, quando palam et coram vident et audiunt magno pietatis zelo et evangelii studio nobilitatem ardere.</s>
				</p>
				<p>
					<s n="14" xml:lang="la" type="auto">Ideo episcopi desperant de sua potentia et scribunt ad Romanum pontificem, ut suo consilio, sua prudentia et auctoritate defectioni tanti regni occurrat, idque mature, priusquam futura celebrentur comitia.</s>
					<s n="15" xml:lang="la" type="auto">Religionis enim negotium petentibus et supplicantibus sic episcopis suspensum est, ita tamen, ne deinceps soli episcopi iudicium de haereticis, id est Lutheranis, sibi sumant nec illud ad se solos pertinere existiment; sed ut tales cognitiones ad comitia generalia devolvantur.</s>
					<s n="16" xml:lang="la" type="auto">Debet autem rex comitia celebrare ante decursum anni 1551, idque propter religionis negotium; id quod se facturum datis literis sigillo suo et manu communitis spopondit, ne videlicet per versutiam episcoporum comitia longius protelet.</s>
					<s n="17" xml:lang="la" type="auto">Zvinglii et Calvini opera emuntur et leguntur in Polonia magno cum applausu.</s>
					<s n="18" xml:lang="la" type="auto">Mihi id retulit, per cuius manus divendita sunt in comitiis regni centena exemplaria etc.</s>
				</p>
				<p>
					<s n="19" xml:lang="la" type="auto">De rebus Anglicis, Londini in Anglia 30. Augusti script(um) 1550.</s>
				</p>
				<p>
					<s n="20" xml:lang="la" type="auto">Reverendissimus N. episcopus haec tibi scriberem iussit.</s>
					<s n="21" xml:lang="la" type="auto">Rex serenissimus, quod nosti, D. Ioanni Hoppero assignavit Glocestriensem episcopatum, quem ille modis omnibus reiecit, nisi versari in eo posset absque omni specie superstitionis papisticae.</s>
					<s n="22" xml:lang="la" type="auto">Rex hic securum esse iubet Hopperum.</s>
					<s n="23" xml:lang="la" type="auto">Interea exoritur inter ipsum et alios nonnullos episcopos contentio de forma iuramenti.</s>
					<s n="24" xml:lang="la" type="auto">Hi enim postulant, ut iuret per deum, per sanctos et sancta dei evangelia; ille modis omnibus repugnat.</s>
					<s n="25" xml:lang="la" type="auto">Ventum est in concilium regis adeoque in ipsius regis conspectum.</s>
					<s n="26" xml:lang="la" type="auto">Hic Hopperus evicit multis rationibus et argumentis, iuramenta esse pręstanda per solius divini nominis obtestationem.</s>
					<s n="27" xml:lang="la" type="auto">Rex ergo ipse surrexit et manu propria ex libro episcopali expunxit nomina divorum, iubens iurare per solius aeterni dei nomen.</s>
					<s n="28" xml:lang="la" type="auto">Factum hoc est 20. Iulii.</s>
				</p>
				<p>
					<s n="29" xml:lang="la" type="auto">Post haec exoritur nova concertatio de forma inaugurandi vel consecrationis.</s>
					<s n="30" xml:lang="la" type="auto">Eam non multum a papistica dissidentem non ita pridem composuerunt episcopi quidam in parlamento.</s>
					<s n="31" xml:lang="la" type="auto">Hopperus ergo impetrat a rege literas, ut sine omni superstitione inauguraretur.</s>
					<s n="32" xml:lang="la" type="auto">Eas cum Cantuarien(sis) exhibuisset, remittitur ad Londoniensem episcopum.</s>
					<s n="33" xml:lang="la" type="auto">Hic negat, se quenquam contra vulgarem consecrandi formam initiaturum.</s>
					<s n="34" xml:lang="la" type="auto">Res itaque rursus ad regem et senatores revolvitur; id quod 30. Iulii factum est.</s>
					<s n="35" xml:lang="la" type="auto">Ab ea die nihil adhuc definitum est, partibus privatis scriptis et colloquiis velitantibus.</s>
					<s n="36" xml:lang="la" type="auto">Benedictus deus, qui dedit regno nostro prudentissimum regem et principes cordatissimos, doctissimis etiam doctiores.</s>
					<s n="37" xml:lang="la" type="auto">Ubi res ad finem exoptatum fuerit perducta, ipse tibi sigillatim scribet omnia.</s>
					<s n="38" xml:lang="la" type="auto">Regis pietate et D. Cantuariensis aliorumque piorum auxilio datum est exsulibus exterisque Gallis et Germanis templum Augustinianorum Londini, dati sunt regis munificentia ministri, qui in eo contionentur et administrent sacramenta secundum doctrinam apostolicam.</s>
					<s n="39" xml:lang="la" type="auto">Martinus Micronius unus est ministrorum.</s>
					<s n="40" xml:lang="la" type="auto">Clarissimus vir D. Ioannes a Lasco est superintendens eius ecclesiae, ac mirum, quam hic vir regi et principibus charus sit.</s>
					<s n="41" xml:lang="la" type="auto">Gratias deo nobiscum agite.</s>
					<s n="42" xml:lang="la" type="auto">Pulchre enim procedit pietatis negotium.</s>
				</p>
				<p>
					<s n="43" xml:lang="la" type="auto">Sed audi rem novam: Caesar, qui crudelissime in Gallia Belgica Christum persequitur (plurimi enim fidelium ad nos in Angliam traiicientes profugiunt) mense Iulio clanculum misit in Angliam D. Scepperum, praecipuum consiliariorum suorum, ut abduceret secum regis sororem natu maximam Mariam, ex Catherina Hispana.</s>
					<s n="44" xml:lang="la" type="auto">Sed ea res divino beneficio et innotuit et prohibita est.</s>
				</p>
				<p>
					<s n="45" xml:lang="la" type="auto">De rebus Italicis, script(um) N. Itali ex Italia mense Septembri 1550.</s>
				</p>
				<p>
					<s n="46" xml:lang="la" type="auto">Papa adornavit persecutionem contra membra Christi, qualem Italia 30 hisce annis non sensit neque ulla, puto, provincia.</s>
					<s n="47" xml:lang="la" type="auto">Invitantur multi fratres ad abnegationem, quam isti dęmones resipiscentiam vocant.</s>
					<s n="48" xml:lang="la" type="auto">In constantes saeviunt crudelissime, diffamant, trahunt in carceres, proscribunt, in exsilium eiiciunt, relegant ad triremes, sed et carnificibus utuntur.</s>
					<s n="49" xml:lang="la" type="auto">Nuper Placientiae unus ex fratribus laqueo fuit suspensus; tanta vero fide et laetitia migravit ad dominum, ut dicunt plus fructus ex unius morte perventurum, quam ex multis libris et contionibus.</s>
					<s n="50" xml:lang="la" type="auto">Obiit cardinalis Sfondratus Cremonae in ipso fervore persecutionis, quam adornarat contra illam ecclesiam.</s>
					<s n="51" xml:lang="la" type="auto">Fuit is eius urbis episcopus et unus ex tribus inquisitoribus generalibus.</s>
					<s n="52" xml:lang="la" type="auto">Ei statim suffectus est cardinalis Carpensis, vir genere, opibus auctoritateque inter illos diabolos praecipuus.</s>
					<s n="53" xml:lang="la" type="auto">Datum est negotium abbatibus, prioribus et praelatis in terminis Italiae commorantibus, ut probe limites asservent, ne quis fuga elabatur.</s>
					<s n="54" xml:lang="la" type="auto">Pro publicis contionibus palam iactitant propediem celebrandum esse concilium, in quod nullus admittendus sit, nisi fide coniunctus pontifici.</s>
					<s n="55" xml:lang="la" type="auto">Addunt, reiiciendos Lutheranos, nisi dixerint, se venire ad concilium veniam petitum.</s>
					<s n="56" xml:lang="la" type="auto">Interim multa promittuntur Augustae apud principes et praecipue, se velle, ut possint, omnes interesse concilio.</s>
					<s n="57" xml:lang="la" type="auto">Sed nosti, quo sensu utantur vocabulo interesse.</s>
				</p>
				<p>
					<s n="58" xml:lang="la" type="auto">De rebus Saxonicis et Brunschvicensibus nihil certi habeo.</s>
					<s n="59" xml:lang="la" type="auto">Amici nihil scribunt, cum tamen literas a Wittenberga plures acceperim; sed ultimae in his scriptae erant 27. Augusti.</s>
					<s n="60" xml:lang="la" type="auto">Qui redeunt ex nundinis, referunt, ducem nullam accepisse cladem, sed in obsidione acerrime velitatum.</s>
					<s n="61" xml:lang="la" type="auto">Quidam affirmant, illum cladem accepisse.</s>
					<s n="62" xml:lang="la" type="auto">At aiunt, suburbana et totum agrum vastatum, castra translata esse et obsidionem solutam a duce etc.</s>
					<s n="63" xml:lang="la" type="auto">Si tu certa habueris, communices, obsecro.</s>
				</p>
			</div>
		</body>
	</text>
</TEI>