<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file9675" type="Brief" source="TUSTEP" n="44040">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich AN [Tobias Egli (Iconius, Götz)], 21. Mai 1574</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2023"/>
			</publicationStmt>
			<sourceDesc>
				<bibl type="transcription">Vorläufige Transkription der HBBW-EditorInnen</bibl>
				<msDesc type="Brief" subtype="Autograph" xml:lang="de">
					<msIdentifier>
						<!--
						<repository ref="a94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="l587">Zürich</settlement>
						<institution>Staatsarchiv</institution>
						-->
						<repository ref="a94"/>
						<idno subtype="Autograph">E II 342,748 f.</idno>
					</msIdentifier>
					<msContents>
						<msItem>
							<incipit>Der schryber Roll von Ury hat den Hoff an sich gehenckt und andere catilinische</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Graubünden, Korr. III, S. 475ff</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/9675">
				<correspAction type="sent">
					<persName ref="p495" cert="high">
						<!--
						<surname cert="high">Bullinger</surname>
						<forename cert="high">Heinrich</forename>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
						-->
					</persName>
					<placeName source="l587" cert="high"><orig>Zürich</orig></placeName>
					<date when="1574-05-21" cert="low"><note>vgl. ID 9674</note></date>
				</correspAction>
				<correspAction type="received">
					<persName ref="p8016" cert="low">
						<!--
						<surname cert="low">Egli (Iconius, Götz)</surname>
						<forename cert="low">Tobias</forename>
						<ref type="wikipedia" target="https://de.wikipedia.org/wiki/Tobias_Egli"/>
						<ref type="gnd" target="https://d-nb.info/gnd/1089466366"/>
						-->
					</persName>
				</correspAction>
				<correspContext>
					<ref type="next_chronologically" target="file9676"/>
					<ref type="prev_chronologically" target="file9674"/>
					<ref type="next_correspondence" target="file9681"/>
					<ref type="prev_correspondence" target="file9674"/>
					<ref type="next_correspondence_request" target="file9692"/>
					<ref type="prev_correspondence_request" target="file9674"/>
					<ref type="next_correspondence_reaction" target="file9681"/>
					<ref type="prev_correspondence_reaction" target="file9672"/>
					<ref type="next_same_sender" target="file9680"/>
					<ref type="prev_same_sender" target="file9674"/>
					<ref type="next_same_addressee" target="file9681"/>
					<ref type="prev_same_addressee" target="file9672"/>
					<ref type="next_with_sender_as_addressee" target="file9680"/>
					<ref type="prev_with_sender_as_addressee" target="file9674"/>
					<ref type="next_with_addressee_as_sender" target="file9681"/>
					<ref type="prev_with_addressee_as_sender" target="file9672"/>
					<ref type="child" target="file9674"/>
				</correspContext>
			</correspDesc>
			<langUsage>
				<language ident="la" usage="7">Latein</language>
				<language ident="de" usage="93">Deutsch</language>
			</langUsage>
		</profileDesc>
		<revisionDesc status="abgeschlossen">
			<change>setup/validation</change>
		</revisionDesc>
	</teiHeader>
	<facsimile>
		<graphic xml:id="img1" url="9675/Autograph/00__E_II_342__fol__748_r_.tif" n="1"/>
		<graphic xml:id="img2" url="9675/Autograph/01__E_II_342__fol__748_v_.tif" n="2"/>
		<graphic xml:id="img3" url="9675/Autograph/02__E_II_342__fol__749_r_.tif" n="3"/>
		<graphic xml:id="img4" url="9675/Autograph/03__E_II_342__fol__749_v_.tif" n="4"/>
	</facsimile>
	<text xml:lang="de">
		<body>
			<div>
				<p>
					<s n="1" xml:lang="de" type="auto">Der schryber Roll von Ury hat den Imm Hoff an sich gehenckt und andere catilinische; die habend groß zuͦsatz vom Hispanier und gällt empfangen und zamen triben 15 fenli knächt, in das Niderland den Spangyeren zuͦ hilff zuͦ fuͤrren, da doch kein menschenzung ußsprächen mag den muͦtwillen und grusamme tyranny, welche gedachte Hispanier imm Niderland trybend.</s>
				</p>
				<p>
					<s n="2" xml:lang="de" type="auto">Denen wil man hälffen umb gällts willen.</s>
					<s n="3" xml:lang="de" type="auto">Da ist schier wäder zuͦ byssen noch zuͦ brächen; dahin fuͤrt man oves occisionis, ungeacht wenn sy schon verderbent und nimmer wider heym kummend, alein das die grossen hansen darvonkummind und voll wettschger bringind, daheym mitt dem bluͦttgällt das vatterland überladint, das es hernach ouch ynbreche und zergange.</s>
					<s n="4" xml:lang="de" type="auto">Alle oberkeiten habend den zug verbotten; sy sind aber alls vil alls mitt gwallt hindurch gebrochen und sind darvon gefaren, habend in iren fenlinen, wie man sagt, crucifix, unser Frowen bild.</s>
					<s n="5" xml:lang="de" type="auto">'Wir farend in gotts namen dahin; Maria, gots muͦter, wöll by uns sin.'</s>
					<s n="6" xml:lang="de" type="auto">Sy habend sich damitt geschirmpt: sye es rächt, gällt nen vom Franzosen, so sye es inen ouch rächt, nen vom Spangier.</s>
					<s n="7" xml:lang="de" type="auto">Damitt erfüllt sich bruͦder Clausen prophecy: der frömbden herren gällt werde uns trennen und verradten.</s>
					<s n="8" xml:lang="de" type="auto">An dem ist's nitt gnuͦg, das die ins Niderland farend, ungehorsamm und uffruͤrig arm lüth zuͦ würgen und plünderen, die inen nie leyd thatend; sunder jetzund kumpt ouch der bluͦtig könig uß Franckrych und begärt 6000 knächt.</s>
					<s n="9" xml:lang="de" type="auto">Ist uff Urbani ein tag gen Solenthurn gesetzt, da mir nitt zwyflet, er werde sin sach bluͤmen, wie dann sin gewonheit, uns wasser zeygen, da man fhüwr findt.</s>
					<s n="10" xml:lang="de" type="auto">Imm ist aber imm grund der warheit also: Ettliche ständ habend begärt vomm könig, das er der kron friden schaffe und reformiere nach ordnung Ludovici 12. und deßhalb ein ständentag hallte etc.</s>
					<s n="11" xml:lang="de" type="auto">Das wil er nitt, uffgewisen von siner hupschen muͦter Jesabel, vom carnal von Lothringen, Walchen, cantzler Byrago und Gwysianern.</s>
					<s n="12" xml:lang="de" type="auto">Deß ist sin bruͦder, hertzog von Alaussen, der könig von Nawerra, der marschalch Cosse und ander herren rädtig worden, sich ein wyl vom hoff zuͦ thuͦn, ob sy dardurch den könig zum tag bewegen möchtind.</s>
					<s n="13" xml:lang="de" type="auto">Sy sind aber verradten, und hat sy der könig byfanget und verwaret, zuͦ Parys 18 parlamentz- herren entsetzt, vil vom adel gefangen.</s>
					<s n="14" xml:lang="de" type="auto">Gipt für, sy habind von imm zuͦ den Hugonothen fallen wöllen, das aber nitt war.</s>
					<s n="15" xml:lang="de" type="auto">Was daruß werden wölle, mag man noch nitt wüssen.</s>
				</p>
				<p>
					<s n="16" xml:lang="de" type="auto">Die Hugonothen aber ligend mitt iren huffen imm Delphinat under h[err] Monbrun, in Normandy under graff Montgomeri, in Pictonibus under dem herren de la Nove und an andern orten under andern; doch embütend sich die aller gehorsamme, alein das der ständen tag gehallten und die religion fry geben werde.</s>
					<s n="17" xml:lang="de" type="auto">Das wil der könig nitt thuͦn, sterckt sich, begärt der Eydgnossen, das er sin eigen volck erwürgen möge etc.</s>
				</p>
				<p>
					<s n="18" xml:lang="de" type="auto">Hälffend wir nun zuͦ sömlichem, wüssend wir wol uß dem wort gottes, was unß daruff stadt.</s>
					<s n="19" xml:lang="de" type="auto">Und mich dunckt, es wölle, was man joch werdt, widerumb gan.</s>
					<s n="20" xml:lang="de" type="auto">Ich fürcht, das es gan werde wie geschriben:</s>
					<s n="21" xml:lang="la" type="manual">'Non audierunt ministros, quia dominus voluit perdere eos!'</s>
					<s n="22" xml:lang="de" type="auto">In Franckrych und in dem Niderland ist ein unerhörte thüwre; in Holland sind vil hungers gestorben und uff den straassen todt funden.</s>
					<s n="23" xml:lang="de" type="auto">Dahin zücht unser volck, das sich damitt bechönt, das sy uß dem hunger und ellend kummind, und kommend aber vil in grösser lyden.</s>
					<s n="24" xml:lang="de" type="auto">Das ist der lhon unseres unersettigen gyts und üppigkeit, dardurch die kriegslüth dahin kummend, das sy sich den untruwen houptlüthen verkouffen und versetzen muͤssend; gott erbarm's!</s>
					<s n="25" xml:lang="de" type="auto">Man sagt, wie graff Han[n]ibal von Emps mitt ettlichen pferdten und wägen, geladen mitt allerley kriegsrüstung näben Elseß-Zabern kummen, da unversähenlich von französischem kriegsvolck angriffen, iren uff 27 ertödt, graff Han[n]ibal durchschossen in d'statt Zabern entrunnen und da gestorben.</s>
					<s n="26" xml:lang="de" type="auto">Andere sagend, er läbe noch und sye des schutzes noch nitt gestorben.</s>
					<s n="27" xml:lang="de" type="auto">Die Franzosen habend die wägen wohl 8 oder 9 nidergelegt und plünderet.</s>
					<s n="28" xml:lang="de" type="auto">Dise Franzosen, uff 1500 starck, sind imm anzug gewesen, habend zuͦ graff Ludwig von Nassow in das Niderland wöllen, und wie sy da an die fürst und die gegne ins Underelseß kummen und vernommen, daß der nassowisch huff vor Nümegen von Hispaniern geschlagen und pfaltzgraff Christoff erschlagen (ettlich sagend, er läbe noch), sind sy da im Niderelseß bliben ligen uff wytern bescheyd, und ist graff Han[n]ibal unversähenlich denen zuͦ teyl worden und ander groß hansen mee, wiewol die sag, imm Hegy, zuͦ Engen bim graffen von Lupffen, sye er gewarnet worden.</s>
					<s n="29" xml:lang="la" type="auto">Sed contra dominum nullum consilium.</s>
					<s n="30" xml:lang="la" type="auto">Quid si capiti conformarentur membra?</s>
					<s n="31" xml:lang="de" type="auto">Ab dem französischen hoff ist gewarnet der jung printz von Conde.</s>
					<s n="32" xml:lang="de" type="auto">Der war gubernator in Piccardy, und wie er vernommen, das die herren vom könig gefangen, ist er dem tütschen land zuͦgeylt, schwarlich entrunnen, gen Straßburg kummen und dannen zum fürsten gen Heydelberg, dannen wider gen Straßburg; da, wie die sag ist (das überig obgemelt ist sunst gewüß), sol er samlen ein reysigen züg.</s>
					<s n="33" xml:lang="de" type="auto">So sol ein fürstentag zuͦ Heydelberg gehallten werden, in Meyland don <foreign xml:lang="la">Ioan de Austria</foreign> (Henßli von Oesterrych) ankumen sin, z'tagen mitt den fürsten Italiae, knächt annemmen, ins Niderland zuͦ fuͤrren oder weiß ich wohin.</s>
					<s n="34" xml:lang="la" type="auto">Ubique bella, bella, horrida bella.</s>
					<s n="35" xml:lang="de" type="auto">Der herr erbarme sich der sinen und kumme schier zuͦ scheiden mitt siner zuͦkunft.</s>
					<s n="36" xml:lang="de" type="auto">Amen, amen.</s>
				</p>
				<p>
					<s n="37" xml:lang="la" type="auto"><foreign xml:lang="de">Datum in yl Zürych,</foreign> postera ascensionis domini 1574.</s>
					<s n="38" xml:lang="la" type="auto">Dominus tecum et cum tuis omnibus et amicis, dominis et fratribus nostris, quos nominatim et ordine salutabis singulos.</s>
				</p>
				<p>
					<s n="39" xml:lang="la" type="auto">H[einrychus] B[ullingerus]<note type="margin">a.R.: H. B.</note>.</s>
					<s n="40" xml:lang="de" type="auto">Dem wolgelerten, frommen und getruwen h. Thobia Eglin, pfarreren zuͦ S. Martin zuͦ Chur, minem günstigen herren und lieben bruͦder.</s>
				</p>
			</div>
		</body>
	</text>
</TEI>