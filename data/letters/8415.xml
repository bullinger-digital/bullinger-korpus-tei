<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file8415" type="Brief" source="TUSTEP" n="40096">
	<teiHeader xml:lang="de">
		<fileDesc>
			<titleStmt>
				<title subtype="file">[Thomas Erastus (Lüber)] / [Heidelberg] AN Heinrich Bullinger / Zürich, [29. Oktober 1570]</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2023"/>
			</publicationStmt>
			<sourceDesc>
				<bibl type="transcription">Vorläufige Transkription der HBBW-EditorInnen</bibl>
				<bibl type="footnotes">Vorläufige Transkription der HBBW-EditorInnen</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="a94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="l587">Zürich</settlement>
						<institution>Staatsarchiv</institution>
						-->
						<repository ref="a94"/>
						<idno subtype="Autograph">E II 345,741 f.</idno>
					</msIdentifier>
					<msContents>
						<msItem>
							<incipit>Literas tuas ultimas, ..., ante biduum accepi, ad quas breviter nunc respondere statui</incipit>
							<textLang>de</textLang>
						</msItem>
					</msContents>
					<additional>
						<listBibl>
							<bibl type="Literatur">
								<title>Benrath, in: HBGesA II 122. 123. 139, Nr. 85</title>
							</bibl>
							<bibl type="Literatur">
								<title>Curt Horn, Sylvan, in: Neues Heidelberger Jb. 17 (1912), 279</title>
							</bibl>
							<bibl type="Literatur">
								<title>Ch. D. Gunnoe, Erastus and his Circle of Anti-Paracelsians 138. 140</title>
							</bibl>
							<bibl type="Literatur">
								<title>Wotschke, BW mit Polen 334 (Anm. 1 zu Nr. 432)</title>
							</bibl>
							<bibl type="Literatur">
								<title>A. Bonnard, Thomas Eraste 82, 96, 97, 183</title>
							</bibl>
							<bibl type="Literatur">
								<title>Hans Rott, Neue Quellen ... Sylvan (N. Archiv Heidelberg VIII 232, IX 65. 69)</title>
							</bibl>
							<bibl type="Literatur">
								<title>Auszug v. Übersetzung in Gunnoe, Erastus..., 2011, S. 423 f. [Interna]</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="a96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="l587">Zürich</settlement>
						<institution>Zentralbibliothek</institution>
						-->
						<repository ref="a96"/>
						<idno subtype="Kopie">Ms S 123,11</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/8415">
				<correspAction type="sent">
					<persName ref="p8075" cert="low">
						<!--
						<surname cert="low">Erastus (Lüber)</surname>
						<forename cert="low">Thomas</forename>
						<graphic type="portrait" url="portraits/1006_Erastus_Thomas.jpg"/>
						<ref type="wikipedia" target="https://de.wikipedia.org/wiki/Thomas_Erastus"/>
						<ref type="gnd" target="https://d-nb.info/gnd/118685066"/>
						<ref type="histhub" target="https://data.histhub.ch/person/11503025"/>
						-->
					</persName>
					<placeName source="l210" cert="low"><orig>Heidelberg</orig></placeName>
					<date when="1570-10-29" cert="low"/>
				</correspAction>
				<correspAction type="received">
					<persName ref="p495" cert="high">
						<!--
						<surname cert="high">Bullinger</surname>
						<forename cert="high">Heinrich</forename>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
						-->
					</persName>
					<placeName source="l587" cert="high"><orig>Zürich</orig></placeName>
				</correspAction>
				<correspContext>
					<ref type="next_chronologically" target="file8454"/>
					<ref type="prev_chronologically" target="file8414"/>
					<ref type="next_correspondence" target="file8454"/>
					<ref type="prev_correspondence" target="file8384"/>
					<ref type="next_correspondence_request" target="file8417"/>
					<ref type="prev_correspondence_request" target="file8384"/>
					<ref type="next_correspondence_reaction" target="file8454"/>
					<ref type="prev_correspondence_reaction" target="file8107"/>
					<ref type="next_same_sender" target="file8417"/>
					<ref type="prev_same_sender" target="file8384"/>
					<ref type="next_same_addressee" target="file8454"/>
					<ref type="prev_same_addressee" target="file8414"/>
					<ref type="next_with_sender_as_addressee" target="file8417"/>
					<ref type="prev_with_sender_as_addressee" target="file8384"/>
					<ref type="next_with_addressee_as_sender" target="file8454"/>
					<ref type="prev_with_addressee_as_sender" target="file8414"/>
				</correspContext>
			</correspDesc>
			<langUsage>
				<language ident="de" usage="5">Deutsch</language>
				<language ident="la" usage="995">Latein</language>
			</langUsage>
		</profileDesc>
		<revisionDesc status="abgeschlossen">
			<change>setup/validation</change>
		</revisionDesc>
	</teiHeader>
	<facsimile>
		<graphic xml:id="img1" url="https://iiif.bullinger-digital.ch/iiif/3/8415%2FAutograph%2F00%20E_II_345__fol__741_r_.tif/full/max/0/default.jpg" n="1"><desc subtype="path">8415/Autograph/00 E_II_345__fol__741_r_.tif</desc></graphic>
		<graphic xml:id="img2" url="https://iiif.bullinger-digital.ch/iiif/3/8415%2FAutograph%2F01%20E_II_345__fol__741_v_.tif/full/max/0/default.jpg" n="2"><desc subtype="path">8415/Autograph/01 E_II_345__fol__741_v_.tif</desc></graphic>
		<graphic xml:id="img3" url="https://iiif.bullinger-digital.ch/iiif/3/8415%2FAutograph%2F02%20E_II_345__fol__742_r_.tif/full/max/0/default.jpg" n="3"><desc subtype="path">8415/Autograph/02 E_II_345__fol__742_r_.tif</desc></graphic>
		<graphic xml:id="img4" url="https://iiif.bullinger-digital.ch/iiif/3/8415%2FAutograph%2F03%20E_II_345__fol__742_v_.tif/full/max/0/default.jpg" n="4"><desc subtype="path">8415/Autograph/03 E_II_345__fol__742_v_.tif</desc></graphic>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">Literas tuas ultimas, vir clarissime atque colendissime, ante biduum accepi, ad quas breviter nunc respondere statui oblata occasione tam commoda.</s>
					<s n="2" xml:lang="la" type="auto">Primum quidem ad literas quod attinet a vobis in Iunia scriptas, repertae eae sunt et quidem integrae et quoniam bene fuerunt obsignatae, videntur hoc consilii coepisse velle se servare tantisper, dum nemo amplius inquirat, sed omnes perditas esse credant.</s>
					<s n="3" xml:lang="la" type="auto">Suspicionem hanc multa pariunt, inter quae et illud, quod, tametsi Metim abiisset uxor Oleviani, nihilominus per tres integros menses et amplius retinuit, deinde quod tam aegre tulisse videntur earum repetitionem.</s>
					<s n="4" xml:lang="la" type="auto">Sed haec non multum ad nos.</s>
				</p>
				<p>
					<s n="5" xml:lang="la" type="auto">Pro literis ad d. d. Bezam et Dathenum missis tantas tibi ago gratias, quantas non possum scribere.</s>
					<s n="6" xml:lang="la" type="auto">Omnino gratissimae mihi fuerunt utriusque, tuae inquam et d. Gvaltheri.</s>
					<s n="7" xml:lang="la" type="auto">Si quid habent candoris et iudicii, poterant rem accuratius expendere ac se minus turpiter dare.</s>
					<s n="8" xml:lang="la" type="auto">Satis omnino aperte et clare scribitis omnia; sed frustra tamen scribitis.</s>
					<s n="9" xml:lang="la" type="auto">Qui namque thesim defendendam susceperunt, quidvis potius faciunt, quam errare se agnoscant aut fateantur.</s>
					<s n="10" xml:lang="la" type="auto">Non erat necesse, mi Bullingere, ut tanta solicitudine rogares, ne commoverer Dathenica intemperie; perinde mihi fuit ista intelligere convicia, ac si somnium vidissem, propterea quod eadem haec saepe audivi ab illis inculcata esse ad nauseam usque principi electori aliisque cunctis publice et privatim.</s>
				</p>
				<p>
					<s n="11" xml:lang="la" type="auto">Occalluerunt omnes sensus mei ad istas voces.</s>
					<s n="12" xml:lang="la" type="auto">Altera causa est, quod deus ingenti me hoc dono ornavit, ut iniurias quaslibet admodum aequo animo accipere, aequiore ferre, aequissimo paulo post deponere et ex toto animo ignoscere possim.</s>
					<s n="13" xml:lang="la" type="auto">Pro hoc beneficio divino tantas deo ago subinde gratias, quantas possum, non quantas agere me debere intelligo.</s>
					<s n="14" xml:lang="la" type="auto">Non desinam igitur propterea omnibus esse amicus, omnibus gratificari et hoc ipsis dare, quod ab illis mihi dari cupiam, quos offendissem iniuste, imo ne quidem mentionem aliquam faciam, nisi forte apud amicos meos summos atque fidelissimos.</s>
				</p>
				<p>
					<s n="15" xml:lang="la" type="auto">Quin Witebergenses recte sentiant aut saltem proxime ad nos accedant in negocio eucharistiae, noli dubitare; ipsa eorum scripta satis indicant, sed a multis bonis et fide dignis ita hoc mihi confirmatur, ut ambigere non possim.</s>
				</p>
				<p>
					<s n="16" xml:lang="la" type="auto">Antilogias catecheseos, ordinationis et theologorum vos iam accepisse puto; transmissum enim nuper est vasculum affini meo, in quo cum aliis quibusdam rebus ac suppellectile aliqua huius scripti exemplum inerat.</s>
					<s n="17" xml:lang="la" type="auto">Spero eum iam accepisse, nisi Argentinae retentum fuerit, quod equidem nolim.</s>
				</p>
				<p>
					<s n="18" xml:lang="la" type="auto">Oro te plurimum et una tecum d. Ludovicum Lavaterum nostrum, virum vere bonum, pium et doctum, ut serio, amice tamen d. Willingum hortemini, ut formulae principis disciplinariae non se nimium opponat, sed aliquid pacis causa toleret.</s>
				</p>
				<p>
					<s n="19" xml:lang="la" type="auto">Melius est parvum malum magno, quod consequi est necessarium, si stationem locumque deserere cogatur.</s>
					<s n="20" xml:lang="la" type="auto">Valde gratus esse Brettanis dicitur, sed nihil in plebe firmitatis.</s>
					<s n="21" xml:lang="la" type="auto">Ita tamen vos scribere cupio, ne profectum a me sentiat, quoniam minus haberet authoritatis adhortatio; alias non opus est aliquid celare.</s>
					<s n="22" xml:lang="la" type="auto">Multis iam in locis eligunt seniores, et videntur ubique fere data opera pessimos eligere, ut rideant, puto; nihil vel ex hac ipsa re, uti metuo, boni expectare poterimus.</s>
				</p>
				<p>
					<s n="23" xml:lang="la" type="auto">De Sylvano et sociis nil habeo certi, quam quod scribere dicitur ille confutationem in carcere plenam et solidam.</s>
					<s n="24" xml:lang="la" type="auto">Si dominus, quod spero, animum eius mutavit, poterit praestare multum, quia et doctus est et, cum hoc morbo laboravit, penitius horum nebulonum sensa percepit, quaeque argumenta magis valeant apud ipsos, expertus est.</s>
					<s n="25" xml:lang="la" type="auto">Author primus, Adamus, heri vesperi adductus est Amberga.</s>
					<s n="26" xml:lang="la" type="auto">Puto nos iam brevi finem aliquem huius rei prospecturos.</s>
					<s n="27" xml:lang="la" type="auto">Gaudeo, quod saltem non spargi pestilentissimus foetor iam possit comprehensis omnibus consciis eius horribilis erroris.</s>
				</p>
				<p>
					<s n="28" xml:lang="la" type="auto">Vestri mihi sic sunt commendati, ut vos extra omnem curam esse velim in illis, quae praestari a me poterunt.</s>
				</p>
				<p>
					<s n="29" xml:lang="la" type="auto">Sum iam totus in cogitatione de confutando monstrissimo et absurdissimo dogmate Paracelsi, et in prima parte (puto libros mihi scribendos fore 4 bene magnos) ea tractare statui, quae ad pietatem attinent, id est de superstitiosa et magica curatione per verba, characteres, invocationes nescio quorum angelorum et quicquid huius farinae cacodaemones excogitarunt.</s>
					<s n="30" xml:lang="la" type="auto">Graves hic quaestiones incident, quas partim ex philosophia, partim ex theologia pro virili mea tentabo plane et solide dissolvere.</s>
					<s n="31" xml:lang="la" type="auto">Valde commode mihi d. Ludovicus libellum suum de spectris misit, quem nunc cogerer legere, si non iam ante statutum fuisset.</s>
					<s n="32" xml:lang="la" type="auto">Oro te etiam atque etiam, ei ut pro me summas velis agere gratias, si non potero scribere.</s>
					<s n="33" xml:lang="la" type="auto">Pro grati animi significatione libellum meum contra astrologos mitto, quia an habeatis nescio et nihil aliud nunc ad manus est.</s>
				</p>
				<p>
					<s n="34" xml:lang="la" type="auto">Mitto interim vobis quaestionem ad idem ferme argumentum pertinentem, an sagae nostrae iure divino capitaliter peccent, examinandam.</s>
					<s n="35" xml:lang="la" type="auto">Rogatus a viro optimo et doctissimo, adde etiam piissimo scripsi, qui contra me sentit cum Wiero<note xml:id="fn1" type="footnote" n="1">Johann Weyer; s. Handwörterbuch zur deutschen Rechtsgeschichte V 1344-1346.</note> medico in lib.</s>
					<s n="36" xml:lang="la" type="auto">De praestigiis daemonum.</s>
				</p>
				<p>
					<s n="37" xml:lang="la" type="auto">Cuius causa scripsi illa, haec est: Ille Paracelsus vocat se Eremitam ab Hohenheim itemque Bombast.</s>
					<s n="38" xml:lang="la" type="auto">Velim ergo scire, an sit aliqua familia nobilis <foreign xml:lang="de">umb Einsidlen von Hohenheim oder Bombast,</foreign> et si quid praeterea sciri de hac re potest.</s>
					<s n="39" xml:lang="la" type="auto">Vehementer te rogo, ut, undecunque aliquid resciscere possis, scisciteris per occasionem.</s>
					<s n="40" xml:lang="la" type="auto">Fuit familiaris aliquando cuidem d. Clausero, medico Tigurino.</s>
				</p>
				<p>
					<s n="41" xml:lang="la" type="auto">Imperatoris filiam 22. octobris despondit sibi nomine Galli archidux Ferdinandus.</s>
					<s n="42" xml:lang="la" type="auto">Adfuit legatus a Gallo missus, homo Italus ex loco infimo et prorsus plebeio comes factus d'Ares propter exercitam cum regina libidinem, ut aiunt.</s>
					<s n="43" xml:lang="la" type="auto">Vide, quo recidant res.</s>
					<s n="44" xml:lang="la" type="auto">Ad celebrem conventum talem principum mittit hominem talem Gallus, qui, si non puer esset, mihi videretur ridere Caesarem et imperium.</s>
				</p>
				<p>
					<s n="45" xml:lang="la" type="auto">Nostri strenue nunc pro concionibus suam commendant excommunicationem, spiritualem dicentes rem ad magistratum non pertinere, qui prophanus sit, ac Matth. 18. Christum de spirituali gubernatione disserere.</s>
					<s n="46" xml:lang="la" type="auto">Comitia, ut puto, intra paucas septimanas finientur; postquam enim hac occasione commode minoribusque expensis utramque filiam nuptui dedit ac ablegavit (Gallica cras dicitur abitura) et praeterea quod voluit impetravit Caesar, parum laborare videtur de caeteris.</s>
					<s n="47" xml:lang="la" type="auto">Impetravit autem amplius 300,000 thal., si simul computentur, quae denuo ei confirmata sunt de promissione iam ante facta et quae nunc ei sunt primum concessa.</s>
					<s n="48" xml:lang="la" type="auto">Non possum aliud indicare quam interitum adesse prae foribus imperii; tanta enim vis argenti in luxum impenditur omnis nec sufficit tamen.</s>
				</p>
				<p>
					<s n="49" xml:lang="la" type="auto">Qui has vobis adfert, Simon Reutinger, non longe a Schafusio parentem habet papistam, qui ei subsidio esse nulla in re vult, nisi sacrificus fiat.</s>
					<s n="50" xml:lang="la" type="auto">Cum ergo hic se sustinere diutius non possit, ad vos proficiscitur opem auxiliumque petiturus; apud te superiore anno fuit ac literas a nobis tibi attulit tuamque humanitatem tunc eam est expertus et aliorum d. d. collegarum, ut nunc egregie speret.</s>
					<s n="51" xml:lang="la" type="auto">Est autem vere bonus et pius iuvenis adeoque ipsa modestia.</s>
					<s n="52" xml:lang="la" type="auto">Nihil unquam aut vidi aut audivi de eo, quod non esset dignum commendatione, in tota eius vita.</s>
					<s n="53" xml:lang="la" type="auto">Ingenio est non admodum acri et celeri, at animo valde probo.</s>
				</p>
				<p>
					<s n="54" xml:lang="la" type="auto">Baccalaureus, ut vocant, creatus est ante biennium fere et progressus fuisset longius, nisi paupertas eum remorata fuisset.</s>
					<s n="55" xml:lang="la" type="auto">Oro ergo vos, quanta debeo observantia et possum contentione, ut ei, si fieri ullo modo possit, adesse velitis, ne forte cogatur aliquid facere non recti, quod eum, ne si moriendum sit, facturum non puto.</s>
					<s n="56" xml:lang="la" type="auto">Si apud vos locus ei esse non poterit, consilio et commendatione saltem iuvare poteritis.</s>
					<s n="57" xml:lang="la" type="auto">Persuasus omnino sum, nisi prorsus fides omnis exulet, vos in bonum, pium, gratum et ecclesiae utilem adolescentem collaturos officium, cuius vos poenitere non possit; sane putabo mihi datum esse, quicquid per vos ei dabitur.</s>
					<s n="58" xml:lang="la" type="auto">Deus optimus maximus laboribus et studiis vestris benedicat et vos incolumes servet.</s>
					<s n="59" xml:lang="la" type="manual">Amen.</s>
				</p>
				<p>
					<s n="60" xml:lang="la" type="auto">Die 29. octobris.</s>
				</p>
				<p>
					<s n="61" xml:lang="la" type="auto">Tuae praestantiae observantissimus Thomas Erastus.</s>
				</p>
				<p>
					<s n="62" xml:lang="la" type="auto">Virtute, doctrina pietateque clarissimo viro d. Henrico Bullingero, Tigur[inae] ecclesiae ministro primario, domino suo patris instar summe honorando.</s>
				</p>
			</div>
		</body>
	</text>
</TEI>