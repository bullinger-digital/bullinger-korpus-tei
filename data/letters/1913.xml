<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file1913" type="Brief" source="TUSTEP" n="">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich an Jean Du Fraisse, Sr. de Moustiers (Bischof von Bayonne) / Chur, 30. Juni 1553</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url" resp="icl">https://www.bullinger-digital.ch/letter/1913</idno>
				<date when="2024"/>
			</publicationStmt>
			<sourceDesc>
				<bibl source="b45" n="23103" type="transcription">S. 3173</bibl>
				<bibl type="scan">Zürich ZB</bibl>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a96"/>
						<idno subtype="Kopie">Ms S 79,162</idno>
						<idno subtype="Hinweis">[Vorlage «in bibliotheca Huldericiana», wie ID 992]</idno>
					</msIdentifier>
					<msContents>
						<msItem>
							<incipit>Utinam vero plures essent regi tuo huiusmodi consiliarii, quod hoc ipsi inculcarent, quod tu commonere solitus es.</incipit>
							<textLang>Latein</textLang>
						</msItem>
					</msContents>
					<physDesc>
						<sealDesc>
							<seal><p>Siegel</p></seal>
						</sealDesc>
					</physDesc>
					<additional>
						<listBibl>
							<bibl type="Gedruckt">
								<title>Graubünden, Korr. I, S. 300-304, Nr. 212</title>
							</bibl>
							<bibl type="Gedruckt" subtype="Teildruck">
								<title>Bouvier, 1940, S. 229-231</title>
							</bibl>
							<bibl type="Literatur" subtype="Regest">
								<title>A. Mühling: HB's europ. Kirchenpolitik 197 f.</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc>
				<correspAction type="sent">
					<persName ref="p495" cert="high"/>
					<placeName ref="l587" cert="high"/>
					<date when="1553-06-30" cert="high"/>
				</correspAction>
				<correspAction type="received">
					<persName ref="p8332" cert="high"/>
					<placeName ref="l98" cert="high"/>
				</correspAction>
			</correspDesc>
			<langUsage>
				<language ident="la" usage="1000">Latein</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t5"/>
					<category n="t6"/>
				</taxonomy>
			</classDecl>
		</encodingDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!1913!Kopie!00%20Ms_S_79_162_00001.tif/full/max/0/default.jpg" n="1">
				<desc subtype="path">1913/Kopie/00 Ms_S_79_162_00001.tif</desc>
			</graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!1913!Kopie!01%20Ms_S_79_162_00002.tif/full/max/0/default.jpg" n="2">
				<desc subtype="path">1913/Kopie/01 Ms_S_79_162_00002.tif</desc>
			</graphic>
		</surface>
		<surface>
			<graphic xml:id="img3-0" url="https://media.sources-online.org/cantaloupe/iiif/3/bullinger!1913!Kopie!02%20Ms_S_79_162_00003.tif/full/max/0/default.jpg" n="3">
				<desc subtype="path">1913/Kopie/02 Ms_S_79_162_00003.tif</desc>
			</graphic>
		</surface>
		<surface>
			<graphic xml:id="img4-0" url="https://media.sources-online.org/cantaloupe/iiif/3/bullinger!1913!Kopie!03%20Ms_S_79_162_00004.tif/full/max/0/default.jpg" n="4">
				<desc subtype="path">1913/Kopie/03 Ms_S_79_162_00004.tif</desc>
			</graphic>
		</surface>
		<surface>
			<graphic xml:id="img5-0" url="https://media.sources-online.org/cantaloupe/iiif/3/bullinger!1913!Kopie!04%20Ms_S_79_162_00005.tif/full/max/0/default.jpg" n="5">
				<desc subtype="path">1913/Kopie/04 Ms_S_79_162_00005.tif</desc>
			</graphic>
		</surface>
		<surface>
			<graphic xml:id="img6-0" url="https://media.sources-online.org/cantaloupe/iiif/3/bullinger!1913!Kopie!05%20Ms_S_79_162_00006.tif/full/max/0/default.jpg" n="6">
				<desc subtype="path">1913/Kopie/05 Ms_S_79_162_00006.tif</desc>
			</graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la">S. D.</s>
					<s n="2" xml:lang="la">Utinam vero plures essent regi tuo huiusmodi consiliarii, qui hoc ipsi inculcarent, quod tu commonere solitus es.</s>
					<s n="3" xml:lang="la">Sic enim plus pacis in regno et res omnes cum feliciores, tum firmiores essent.</s>
					<s n="4" xml:lang="la">Scis ex historiis ab exordio mundi repetitis deum iustissimum omnibus temporibus severissime animadvertisse in eos, qui innoxium, praesertim vero fidelium suorum cruorem effuderunt.</s>
					<s n="5" xml:lang="la">Nec ego puto quibuslibet parcendum novatoribus, publicae tranquillitatis perturbatoribus, schismaticis aut haereticis.</s>
					<s n="6" xml:lang="la">Decebat autem aequam fieri caussarum cognitionem, et de re qualibet iudicandum fuerat suis ex fontibus punireque sontes ita, ut ipse praescripsit dominus pro cuiusque sceleris admissi qualitate.</s>
					<s n="7" xml:lang="la">Scio et experior sane et ipse quotidie plurimos sanctum religionis nomen turpissimis suis affectibus praetexere, quos, sat scio, ipse puniret dominus, tametsi manus principum quiescerent.</s>
					<s n="8" xml:lang="la">Interim vero omnino decebat sanctum teneri discrimen inter innoxios et noxios.</s>
					<s n="9" xml:lang="la">Solomon in proverbiis: "Qui iustificat impium", ait, "et qui condemnat iustum, abominabilis est uterque apud dominum."</s>
					<s n="10" xml:lang="la">At deo abominationi esse quis ignoret extremam esse infelicitatem miseriamque?</s>
					<s n="11" xml:lang="la">Proinde regem vere et syncere amarent, regis felicitatem tuerentur et augerent, regni denique totius incolumitatem curarent consiliarii, qui hac in re laborarent fideliter, ut, quemadmodum sancto voto postulas, de religione serio tandem statueretur, nimirum ex ipsis fontibus, non ex lacunis et perplexis opinionibus hominum.</s>
					<s n="12" xml:lang="la">Ac nisi hoc aliquando fiat, non est, quod aliud quam certum expectamus excidium.</s>
				</p>
				<p>
					<s n="13" xml:lang="la">Ceterum nostra religio et doctrina tuae eruditioni ea maxime de caussa improbatur, quod nimium populo habenas laxaverimus, ita ut iam et religionem ludibrio habeat et secure in omni vitiorum genere volutetur.</s>
					<s n="14" xml:lang="la">Scis autem, vir amplissime, prophetarum, Christi et apostolorum seculis talem omnino fuisse populum, et eum quidem populum, qui nomen dederat domino, qualem merito vituperas nostra licentiosissime viventem aetate.</s>
					<s n="15" xml:lang="la">Cum illis enim ceu bellum perpetuum gessere cum prophetae, tum apostoli, adde et ipse dei filius, salvator noster.</s>
					<s n="16" xml:lang="la">Non ignoras, quid hi vituperarint in dei populo: supinam certe negligentiam, turpem inertiam, securitatem impiam libidinemque omnis generis scelera explendi foedissimam, impietatem et Epicureismum.</s>
					<s n="17" xml:lang="la">At non erat haec vita turpis fraudi purae veritati; nemo praedicationem veritatis exhorrebat propter inobedientium licentiam aut rebellionem, nisi <persName ref="p19186">Iuliani</persName>, <persName>Porphyrii</persName> et <persName ref="p18207">Luciani</persName>.</s>
					<s n="18" xml:lang="la">Integritas ecclesiae in synceritate fidei veraeque doctrinae potissimum consistit.</s>
					<s n="19" xml:lang="la">Quid quod illo ipso seculo plures etiam in ecclesia erant, qui vitae puritate utcunque purissimam exprimebant doctrinam et fidem factis declarabant, quales et nobis, deo gratia, nostro seculo non pauci supersunt.</s>
					<s n="20" xml:lang="la">Sunt enim in iis ecclesiis, quibus nos servire voluit dominus, oves Christi non ingratae redemptori, quae sane ab omni impietate abhorrent, quae licentiosam illam pseudofidelium vitam execrantur et deo in fide, spe er charitate servire quotidianaque poenitentia se deo probare satagunt.</s>
					<s n="21" xml:lang="la">Nihil hic gloriari libet insolentius, sed expensis tum papisticae, tum nostrae ecclesiae moribus de meliore apud aequum iudicem iudicium non refugio, ut scilicet ex fructibus iudicetur arbor.</s>
					<s n="22" xml:lang="la">Quid autem mirum, quod nostro seculo cernere licet tantam vulgi corruptionem, cum et mentes hominum alioqui natura corruptae per fermentum illud pharisaicum et papisticum ita fere assuetudine peccati intumuerint, ut his nunc sicuti et olim illud Ieremiae competat: "Si mutare potest Aethiops pellem suam aut pardus varietates suas, et vos poteritis bene facere, cum didiceritis malum", - denique cum dominus ipse ore suo nobis per apostolos, quales sint futuri homines postremi seculi, diserte praedixerit?</s>
					<s n="23" xml:lang="la">non quod ideo putem necessitate fatali illa fieri oportere, quia praedicta sunt a domino, sed quoniam ille malitiam extremam seculi praevidens propria hominum culpa exuberaturam ad utilitatem fidelium praedixit, ut scilicet pii illis non offendantur, impii impediantur omnesque in via domini alacres pergant.</s>
					<s n="24" xml:lang="la">Qui ergo scripturas sacras legunt et malitiam hominum expendunt, culpam scelerum non in praedicationem verbi, sed in insuperabilem hominum duritiam reiiciunt.</s>
					<s n="25" xml:lang="la">Nos certe habenas a domino traditas populo, multorum capitum belluae, nunquam laxavimus neque laxamus, sed ea severitate nunc pro nostra virili et gratia concessa a domino praedicamus, qua exemplo apostolico olim praedicatum fuisse cernimus.</s>
					<s n="26" xml:lang="la">Praeterea ut disciplina Christi valeat, quantum possumus, laboramus.</s>
					<s n="27" xml:lang="la">Noli ergo offendi quorundam nimia libertate.</s>
					<s n="28" xml:lang="la">Multi enim tales etiam Christi fuerunt seculo, quibus tamen dominus habenas non laxaverat neque vero illa habebat, quas posterioribus seculis quidam moderandis populis adhibuerunt.</s>
					<s n="29" xml:lang="la">Docemus autem libertatem veram non quidlibet pro libidine agendi, sed obsequendi deo pro spiritus divini dictamine.</s>
					<s n="30" xml:lang="la">Sic enim <persName>Zacharias</persName> cecinit, ut de manu inimicorum nostrorum liberati serviamus illi in iustitia et sanctitate omnibus diebus vitae nostrae.</s>
					<s n="31" xml:lang="la">Quo et illud verbum domini referimus: "Si filius vos liberaverit, vere liberi estis", rursus illud apostoli: "Ubi spiritus domini, ibi libertas."</s>
					<s n="32" xml:lang="la">Ergo ubi hic non est, quid restat nisi turpis servitus?</s>
					<s n="33" xml:lang="la">nec est, quod servi iactent libertatem christianam; habent apostolum, qui ipsos redarguens refutet, Rom. 6.</s>
				</p>
				<p>
					<s n="34" xml:lang="la">Sed discruciat id animum tuum vehementer, quod tantum abdicaverimus autoritatis, quae in ministris ecclesiae valeat plurimum, ut iam in ordinem redacti increpare, compescere, verbi tandem dignitatem tueri non possimus.</s>
				</p>
				<p>
					<s n="35" xml:lang="la">Nullam vero autoritatem per scripturas acceptam a domino, pace tua dixero, nunquam infirmavimus neque laxare hodie cupimus.</s>
					<s n="36" xml:lang="la">Etenim in quibus consistat ministrorum autoritas atque potestas, disertis domini atque apostolorum verbis expositum legimus: dedit claves, ligandi et solvendi organa; autoritatem ministrorum in pura doctrina, in sancta constantia dicendique libertate et vitae sanctimonia, non in ulla pompa externa constituunt apostoli Christi.</s>
					<s n="37" xml:lang="la">De quibus iam non sinit epistolaris brevitas copiosius disputare.</s>
				</p>
				<p>
					<s n="38" xml:lang="la">Illam autem potestatem et autoritatem modis omnibus integram cupimus conservare in ecclesia.</s>
					<s n="39" xml:lang="la">Neque vero quisquam in ordinem nos redegit.</s>
					<s n="40" xml:lang="la">Obedimus quidem sancto magistratui iuxta praeceptum apostoli Rom. 13. et secundum doctrinam <persName ref="p4541">Ioannis Chrysostomi</persName> eum locum explicantis; sed obedimus ad aras usque, memores illius Petrinae, imo potius divinae sententiae: "Oportet deo magis obedire quam hominibus."</s>
				</p>
				<p>
					<s n="41" xml:lang="la">Ergo si nobis eveniat, quod sacratissimo vati Isaiae usuvenit, ut principes iubeant nos loqui placentia, regerimus his, quod ille prior nos inculcare potuit; nosti locum Isaiae 30.</s>
					<s n="42" xml:lang="la">Ergo per gratiam dei libere arguimus et increpamus tam summos quam infimos neque aliam videmus verbi dei dignitatem nobis asserendam, quam ut libere, syncere et constanter, sed interim prudenter, invitis etiam inferorum portis annunciatur, nimirum ad canonem apostolicum, qui legitur 2. Corinth. 10. et 2. Timoth. 2. et 4. cap.</s>
					<s n="43" xml:lang="la">Ita vero dignitatem verbi et apostoli domini asseruerunt nihil gravati et pro illo mortis subire periculum, neque violarunt eius dignitatem impii, qui et verbum pedibus proculcabant et praecones trucidabant.</s>
					<s n="44" xml:lang="la">Nihil certe ex mundanis vel opibus vel honoribus ecclesiae ministerio et dei verbo Paulo teste 1. Corinth. 1. accedit.</s>
					<s n="45" xml:lang="la">Interim vero libenter fateor inveniri et Christi et ecclesiarum ministros, apud quos tua illa locum aliquem inveniant; fateor et in nobis ipsis esse plurima, quae emendatione sancta indigeant.</s>
					<s n="46" xml:lang="la">Ceterum spectare non oportet facta imbecillitatemque hominum, sed mandata domini, annitendumque, ut secundum illa omnia nostra instituamus.</s>
					<s n="47" xml:lang="la">Quodsi prava se offerunt exempla, nostrum fuerit de melioribus sufficiendis cogitare.</s>
				</p>
				<p>
					<s n="48" xml:lang="la">Ingero tuae prudentiae haec fortassis verbosius; sed condonabis mihi hoc delicti, si modo hic quicquam delinquo.</s>
				</p>
				<p>
					<s n="49" xml:lang="la" ana="salute">Ex animo enim te, colendissime mi domine, diligo ac ideo oblata per te occasione liberius tecum colloquor neque aliud hic specto quam gloriam dei communis et salutem utriusque aeternam.</s>
					<s n="50" xml:lang="la" ana="farewell">Vale.</s>
					<s n="51" xml:lang="la"><placeName ref="l587">Tiguri</placeName>, ultima iunii, anno 1553.</s>
				</p>
				<p>
					<s n="52" xml:lang="la">Tuae pietatis deditissimus <persName ref="p495">Bullingerus</persName>.</s>
					<s n="53" xml:lang="la">Clarissimo viro d. <persName ref="p8332">Ioanni Fraxineo</persName>, christianissimi <persName ref="p8112">Francorum regis</persName> apud <placeName ref="l648">Rhetos</placeName> oratori, episcopo <placeName ref="l1206">Baionensi</placeName>, domino suo colendissimo.</s>
					<s n="54" xml:lang="la">Chur.</s>
				</p>
			</div>
		</body>
	</text>
</TEI>