<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file5719" type="Brief" source="TUSTEP" n="33053">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich an s.n. / [Moldau und Walachei], 3. Mai 1563</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl n="45" type="transcription">Vorläufige Transkription der HBBW-EditorInnen</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a94"/>
						<idno subtype="Autograph">E II 367,225 f.</idno>
					</msIdentifier>
					<msContents>
						<msItem>
							<incipit>... Ante omnia a tua pietate, princeps clementissime (Einzahl!!) impetratum opto, ...</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Literatur">
								<title>Gemäss Bryner (siehe 2. Karte), war J. Heraklides damals für kürzere Zeit Fürst der Moldau und der Walachei. Jedenfalls hegte alleine er reformat. Neigungen.</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/5719">
				<correspAction type="sent">
					<persName ref="p495" cert="high"/>
					<placeName ref="l587" cert="high"><orig>Zürich</orig></placeName>
					<date when="1563-05-03" cert="high"><note>1. Karte</note></date>
				</correspAction>
				<correspAction type="received">
					<orgName ref="og25pl904" cert="low"/>
					<placeName ref="l904" cert="low"><orig>Moldau und Walachei</orig></placeName>
				</correspAction>
				<correspContext>
					<ref type="next_chronologically" target="file5720"/>
					<ref type="prev_chronologically" target="file5718"/>
					<ref type="next_correspondence" target="file9311"/>
					<ref type="next_correspondence_request" target="file9311"/>
					<ref type="next_same_sender" target="file5720"/>
					<ref type="prev_same_sender" target="file5716"/>
					<ref type="next_with_sender_as_addressee" target="file5720"/>
					<ref type="prev_with_sender_as_addressee" target="file5716"/>
					<ref type="child" target="file5720"/>
				</correspContext>
			</correspDesc>
			<langUsage>
				<language ident="la" usage="1000">Latein</language>
			</langUsage>
		</profileDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://iiif.bullinger-digital.ch/iiif/3/5719%2FAutograph%2F00%20E_II_367__S__225_.tif/full/max/0/default.jpg" n="1"><desc subtype="path">5719/Autograph/00 E_II_367__S__225_.tif</desc></graphic>
		</surface>
		<surface>
			<graphic xml:id="img2-0" url="https://iiif.bullinger-digital.ch/iiif/3/5719%2FAutograph%2F01%20E_II_367__S__226_.tif/full/max/0/default.jpg" n="2"><desc subtype="path">5719/Autograph/01 E_II_367__S__226_.tif</desc></graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">Illustrissimo principi ac domino domino despotae utriusque <placeName type="auto_name">Moldaviae</placeName> et Walachiae etc. magno palatino, domino meo clementissimo.</s>
				</p>
				<p>
					<s n="2" xml:lang="la" type="auto">Dominus Iesus Christus, rex regum et dominus dominantium benedicat tibi, princeps illustrissime et domine clementissime.</s>
				</p>
				<p>
					<s n="3" xml:lang="la" type="auto">Ante omnia a tua pietate, princeps clementissime, impetratum opto, ne t[ua] p[raestantia] mihi succenseat, quod homo alioqui t[uae] p[raestantiae] ignotus scribere tamen eidem ausus sum.</s>
				</p>
				<p>
					<s n="4" xml:lang="la" type="auto">Urget me zelus domus domini et salus populi dei.</s>
					<s n="5" xml:lang="la" type="auto">Sicut enim quondam viventibus adhuc apostolis Christi exorti sunt homines turbulenti, qui corruptam pravis suis opinionibus fidei doctrinam ecclesiis tradebant, quam mox referebant ad sanctos Christi apostolos, quasi hanc ab illis ipsis accepissent, ita hodie quoque inveniuntur non pauci, qui iactare audent se simplicem apostolicamque fidem atque doctrinam per papisticam sophisticen corruptam repurgare repurgatamque et illustratam ecclesiis restituere.</s>
				</p>
				<p>
					<s n="6" xml:lang="la" type="auto">Huius autem corruptelae insimulant imprimis fidem atque doctrinam de unitate et trinitate dei, denique de filio dei coęterno et coaequali deo patri, quasi vero primitiva ecclesia et vetustissimi verae dei ecclesiae episcopi vel doctores sophistae aut papistae fuerint ecclesiamque dei a temporibus apostolorum imbuerint sophistica.</s>
				</p>
				<p>
					<s n="7" xml:lang="la" type="auto">Atqui compertissimum est doctores veteris ecclesiae, priusquam quisquam quicquam audivisset de Romani pontificis corruptela, ita docuisse et ecclesiam dei veram sic credidisse, sicuti modo docetur et creditur in ecclesiis nostrae fidei a deo creditis.</s>
				</p>
				<p>
					<s n="8" xml:lang="la" type="auto">Nolunt quidem isti videri quicquam docere novi, aut quod non sit usurpatum in veteri ecclesia; intelligunt enim novationem semper esse odiosam prudentibus.</s>
				</p>
				<p>
					<s n="9" xml:lang="la" type="auto">Caeterum, dum abominantur veluti doctrinam sophisticam nostram illam veterem doctrinam, quam ex verbo dei per symbola traditam in ecclesiis nostris retinemus, abunde declarant, quales sint et quid de ipsis boni omnes sentiant, reparare enim eos videlicet veterem sectariorum, ut <persName type="auto_name">Arii</persName> aliorumque, perversa dogmata potius quam illustrare simplicitatem et synceritatem apostolicam.</s>
				</p>
				<p>
					<s n="10" xml:lang="la" type="auto">Et quidem audimus <placeName type="auto_name">Genesium</placeName> quendam absurdissima Serveti habere dogmata, quae aliis quoque affricare contendat.</s>
				</p>
				<p>
					<s n="11" xml:lang="la" type="auto">Audimus per Italos quosdam mirum in modum virus pravae doctrinae occultare peritos misere conturbatas esse ecclesias <placeName type="auto_name">Polonicas</placeName>, unde metuendum sit, ne virus illud serpat latius vicinasque regiones quasque vestras quoque, quod deus prohibeat, inficiat.</s>
				</p>
				<p>
					<s n="12" xml:lang="la" type="auto">Proinde intelligit iam tua prudentia, princeps clementissime, si huiusmodi rixatores mirifici errorum artifices occultatoresque et puritatis fidei corruptores in eas quoque partes veniant, quas t[uae] p[raestantiae] subdidit bonitas dei, cavendum esse modis omnibus a talibus et quidem mox ab initio.</s>
				</p>
				<p>
					<s n="13" xml:lang="la" type="auto">Memor est hic haud dubie eximia tua pietas admirandae istius divinae providentiae, qua te multis annis deus servavit non tantum ab insidiis multiplicibus insectationibusque gravissimis, sed insuper et regno amplo sola divina sua gratia atque potentia praefecit et in hoc retinuit retinebitque haud dubie, si syncer... colas... christianae.</s>
				</p>
				<p>
					<s n="14" xml:lang="la" type="auto">Perges ergo et deo gratus et vere esse religiosus princeps, id quod praestabis, cum alienissimus fueris ab illis doctoribus doctorumque dogmatibus, qui olim quoque reiecti sunt a sacratissimis principibus, sicuti videre est non tantum in veteri ecclesiastica historia, sed etiam in Iustinianeo illo celebri codice.</s>
				</p>
				<p>
					<s n="15" xml:lang="la" type="auto">Habet regio illa vestra ornatissimum virum d. <persName type="auto_name">Ioannem Lusinium</persName>, qui, dum hic aliquando apud nos esset, orthodoxam plane doctrinam profitebatur, quam etiam nunc illum docere et defendere speramus.</s>
				</p>
				<p>
					<s n="16" xml:lang="la" type="auto">Hunc ergo et eius similes viros doctos et pios in orthodoxa catholica scripturisque sanctis fundata doctrina perseverantes amabit, fovebit audietque tua insignis pietas, aliis non aperit ullum vel hospicium vel locum, necubi et dissidia excitent et incautos blasphemis imbuant opinionibus, denique universo regno inducant maledictionem domini.</s>
				</p>
				<p>
					<s n="17" xml:lang="la" type="auto">Commendo autem p[raestantiae] t[uae] etiam praestantissimum virum d. <persName type="auto_name">Christophorum Tretium</persName> Polonum, virum pium et doctum, qui in ecclesiis nostris diu versatus in syncera veritate bene est institutus, de quo optimi quique spem optimam conceperunt.</s>
				</p>
				<p>
					<s n="18" xml:lang="la" type="auto">Si quid vero excellenti pietati tuae possumus inservire, qui hic in Tigurina ecclesia verbum Christi predicamus, ad omnia nos offerimus p[raestantiae] t[uae] obsequia, et quae hic scribo, iubentibus consentientibusque reliquis symmystis et charissimis fratribus Tigurinae ecclesiae ministris scribo.</s>
				</p>
				<p>
					<s n="19" xml:lang="la" type="auto">Exhibebit praeterea Tretius ille noster libellos et scripta aliqua hac de causa brevibus consignata notis, quae omnia benigno animo accipiat nosque commendatos habeat p[raestantia] t[ua] rogamus.</s>
				</p>
				<p>
					<s n="20" xml:lang="la" type="auto">Dominus Iesus Christus, unicus universi mundi servator, tueatur et conservet te, princeps illustrissime, et regnum illud tuum contra omnes hostes tuos et benedicat tibi in sempiternum.</s>
				</p>
				<p>
					<s n="21" xml:lang="la" type="auto">Datae Tiguri in Helvetia 3. maii die anno a Christo nato 1563.</s>
					<s n="22" xml:lang="la" type="auto">P[raestantiae] t[uae] deditissimus Heinrychus Bullingerus, Tigurinae ecclesiae minister.</s>
				</p>
				<p>
					<note type="address">[Adresse s. zu Anfang.]</note>
				</p>
			</div>
		</body>
	</text>
</TEI>