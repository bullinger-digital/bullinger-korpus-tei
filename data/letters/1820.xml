<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file1820" type="Brief" source="TUSTEP" n="">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich an [Bartholomew Traheron (Trehernus)], 3. März 1553</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url" resp="icl">https://www.bullinger-digital.ch/letter/1820</idno>
				<date when="2024"/>
			</publicationStmt>
			<sourceDesc>
				<bibl source="b45" n="23029" type="transcription">S. 3058</bibl>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a96"/>
						<idno subtype="Kopie">Ms A 137,38r-49v, Nr. 5</idno>
					</msIdentifier>
					<msContents>
						<msItem>
							<incipit>Proponis quaestionem quid sentiam de Providentia et Praedestinatione. Videri quibusdam nos nimium hic Melanchthonis inhaerere</incipit>
							<textLang>Latein</textLang>
						</msItem>
					</msContents>
					<physDesc>
						<sealDesc>
							<seal><p>Siegelspur</p></seal>
						</sealDesc>
					</physDesc>
					<additional>
						<listBibl>
							<bibl type="Gedruckt">
								<title>C.O. XIV, S. 480ff, Nr. 1707</title>
							</bibl>
							<bibl type="Literatur">
								<title>Luchesius Smits, S. Augustin dans l'Oeuvre de Jean Calvin, II, p. 124 f (IRG Gd XVI 7717: 2)</title>
							</bibl>
						</listBibl>
					</additional>
				</msDesc>
				<msDesc type="Regest" subtype="Kopie" xml:lang="la">
					<msIdentifier>
						<repository ref="a96"/>
						<idno subtype="Kopie">Ms S 79,43</idno>
					</msIdentifier>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a96"/>
						<idno subtype="Kopie">Ms S 79,44</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc>
				<correspAction type="sent">
					<persName ref="p495" cert="high"/>
					<placeName ref="l587" cert="high"/>
					<date when="1553-03-03" cert="high"/>
				</correspAction>
				<correspAction type="received">
					<persName ref="p8107" cert="low"/>
				</correspAction>
			</correspDesc>
			<langUsage>
				<language ident="la" usage="999">Latein</language>
				<language ident="de" usage="1">Deutsch</language>
				<language ident="el" usage="0">Griechisch</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t6"/>
				</taxonomy>
			</classDecl>
		</encodingDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<text xml:lang="la">
		<body>
			<div>
				<p>
					<s n="1" xml:lang="la"><persName ref="p495">Henrici Bullingeri</persName> epistola ad <persName ref="p8107">Bartholomaeum Trehernum</persName> <placeName ref="l830">Anglum</placeName> de providentia dei eiusdemque praedestinatione electione ac reprobatione, deque libero arbitrio et quod deus non sit autor peccati 1553.</s>
				</p>
				<p>
					<s n="2" xml:lang="la">Proponis quaestionem quid sentiam de providentia et praedestinatione.</s>
					<s n="3" xml:lang="la">Videri quibusdam nos nimium hic <persName ref="p2095">Melanchthonis</persName> inhaerere placitis, <persName ref="p540">Calvinum</persName> ea de re absolutissime scripsisse.</s>
					<s n="4" xml:lang="la">Et haec quidem quaestio integrum et bene longum librum requireret, siquidem apposite respondere velis.</s>
					<s n="5" xml:lang="la">Pauculis tamen meam sententiam adumbrabo, quod in editis a me libris copiosiora invenire liceat.</s>
					<s n="6" xml:lang="la">Neque enim putavi hanc quaestionem silentio praetereundam, quod serio videaris requirere meum iudicium: ipse vero nolim tibi quidquam negare.</s>
				</p>
				<p>
					<s n="7" xml:lang="la">In illa quaestione nullius unquam cuiusquam privati hominis opinioni accedere volui, quod viderem tantum in hac causa variatum quantum in nulla alia.</s>
					<s n="8" xml:lang="la">Sequutus sum autem toto ministerii mei tempore sententiam in docendo, quam inde a tempore apostolorum fuisse in ecclesia sancte et orthodoxe conservatam video.</s>
					<s n="9" xml:lang="la">Et hanc quidem sententiam in libris meis proposui, quum <persName ref="p2095">Melanchthon</persName> in locis suis prioribus adhuc urgeret rigidum quasi fatum et adimeret homini liberum arbitrium.</s>
					<s n="10" xml:lang="la">Toties enim locos illos suos mutavit, tractavit et retractavit ut meminisse non liceat.</s>
				</p>
				<p>
					<s n="11" xml:lang="la">Providentia dei ea est in deo conservatio gubernatioque qua curam gerit creaturarum suarum omnium, res inquam potenter conservando et sapienter et iuste gubernando.</s>
					<s n="12" xml:lang="la">Scriptura enim contra <persName ref="p4714">Epicuraeos</persName> et stultum carnis iudicium testatur, neque mundum aut ea quae sunt in mundo suo subsistere arbitrio, neque gubernari fortuito, sed dei virtute sapienti omnipotenti et iusta omnia conservari et regi.</s>
					<s n="13" xml:lang="la">Testimonia passim exstant in psalmis, praesertim vero 139, et 104. 107, 147. Iob. 38. et 39, denique apud Matthaeum cap. 6. et Iacob. 4. 148. in haec verba: Ignis, grando, nix, glacies et spiritus procellarum quae faciunt verbum eius, quem legisse non poenitebit.</s>
					<s n="14" xml:lang="la">Nec modicus fructus enascitur ex hac divinae providentiae consideratione.</s>
					<s n="15" xml:lang="la">Nam consolatur hominem in omnibus adversis: cogitat enim ea quae patitur sibi imposita esse a patre amantissimo.</s>
					<s n="16" xml:lang="la">Utcunque ergo malum cruciat te, cogitas tamen perpetuo ab eo impositum esse, qui bene tibi, non male vult.</s>
					<s n="17" xml:lang="la">Cohibet enim hominem ne efferatur in prosperis.</s>
					<s n="18" xml:lang="la">Etenim in manu dei, non in manu tua est prosperitas.</s>
					<s n="19" xml:lang="la">Ille ergo timetur, ille invocatur et colitur.</s>
				</p>
				<p>
					<s n="20" xml:lang="la">Praeterea urget ne nimium tribuamus mediis, deo utpote prima causa praeterito: ne nobis attribuamus quod divini muneris est: ne fidamus rebus fluxis.</s>
					<s n="21" xml:lang="la">Atque adeo omnia quae fiunt in vita hominum, occasionem nobis obiiciunt agnoscendi opera eius, laudandi maiestatem eius et gratias agendi pro beneficiis, deprecandi mala, quae agnoscimus deum nobis iusto inferre iudicio.</s>
				</p>
				<p>
					<s n="22" xml:lang="la">Duo his solent opponi.</s>
					<s n="23" xml:lang="la">Si omnia operatur deus in omnibus, certe nihil relinquitur hominibus quod agant, et ita tollitur omnis conatus et labor.</s>
					<s n="24" xml:lang="la">Posterius: si omnia operatur deus in hominibus, ergo et peccata, quae sunt et fiunt in nobis cogitando, loquendo, agendo, adeoque stupra, adulteria, caedes et reliqua facinora quae vel alii nobis inferunt vel nos ipsis, autore deo fiunt, unde et deus causa et autor mali constituitur.</s>
				</p>
				<p>
					<s n="25" xml:lang="la">Ad priorem oppositionem dicimus: omnem vetustatem iudicare istiusmodi obiectionem fatuorum et impurorum esse hominum.</s>
				</p>
				<p>
					<s n="26" xml:lang="la">Omnia enim agit deus sed per media, licet his non sit alligatus.</s>
					<s n="27" xml:lang="la">Nam sine mediis operatur quod vult, ut quum Mosen citra cibum et potum servat 40 dies.</s>
					<s n="28" xml:lang="la">Quaedam agit contra omnia media, ut quum Danielem servat in lacu leonum et socios eius in fornace ignis ardentis.</s>
					<s n="29" xml:lang="la">Ideo tamen non sequitur inutilia esse media et aspernanda hominibus.</s>
					<s n="30" xml:lang="la">Nam fere his utitur deus, non quod aliter non possit, sed quod sic conducat et utile sit hominibus.</s>
					<s n="31" xml:lang="la">Etenim providentia dei ordinem rerum non turbat, officia vitae non abolet, nec tollit e medio industriam nostram oeconomicam aut politicam, sed per illa operatur quae vult in hominibus fieri.</s>
					<s n="32" xml:lang="la">His denique mediis se accommodant homines, agnoscentes id deum requirere et hoc modo in ipsis operari.</s>
				</p>
				<p>
					<s n="33" xml:lang="la">Sicut ergo pii propter providentiam dei non fiunt segnes, sic mediorum opus bonum utile et honestum deo tribuunt.</s>
				</p>
				<p>
					<s n="34" xml:lang="la">Quanquam enim agnoscant, parentes servare alere tueri liberos, vites proferre vinum, agros fundere frumentum, propriis tamen loquendo omnes dicimus illa fieri a deo per parentes, vites, agros.</s>
					<s n="35" xml:lang="la">Vicit hostes David, redemit ex <placeName ref="l2688">Aegypto</placeName> <placeName>Israelem</placeName> Moses, id est, deus dedit victoriam per Davidem et liberationem <placeName>Israelis</placeName> per Mosen.</s>
					<s n="36" xml:lang="la">Non ignoravit David divina providentia totam suam vitam gubernari: non ideo tamen factus est deses, sed fugit Saulum et omnem in persequutionibus movet lapidem.</s>
					<s n="37" xml:lang="la">Sic faciunt sancti omnes, inprimis apostolus Paulus in sua illa captivitate Actorum 23 et 27.</s>
					<s n="38" xml:lang="la">Etenim in consideratione divinae providentiae sancti perpetuo inspiciunt verbum dei, quid iubeat, quid prohibeat.</s>
				</p>
				<p>
					<s n="39" xml:lang="la">Hoc enim maxime continetur in divina providentia.</s>
					<s n="40" xml:lang="la">Proinde qui sibi vult consultum dispiciat diligenter quem ordinem verbo suo deus adumbraverit, quid scripserit, et qua via ambulandum praeceperit, ea incedat, nec separet dei praecepta ac verba a divina providentia.</s>
				</p>
				<p>
					<s n="41" xml:lang="la">In altera oppositione plures se plurimum torserunt.</s>
					<s n="42" xml:lang="la">Quidam enim videntes absurdissimum fore si deum constituant autorem mali, providentiam dei negarunt.</s>
					<s n="43" xml:lang="la">Alii rursus convicti tot claris sacrae scripturae testimoniis, testantibus deum operari omnia in omnibus, deum quoque caedes et stupra facere, id est, peccati autorem esse dixerunt.</s>
					<s n="44" xml:lang="la">Sed prava est haec doctrina.</s>
					<s n="45" xml:lang="la">Deus enim fons est omnis boni et malum non facit, nec in malum destinat vel impellit; alioqui quomodo iustus deus iudicaret orbem?</s>
					<s n="46" xml:lang="la">Dicimus ergo deum quaedam operari per homines ut eis ceu causis secundis utatur, utpote deo cooperantibus, deo autem ipsum opus potissimum sustinente, ut quum apostolus ait: deus agit in vobis ut velitis et efficiatis, pro bono animi proposito.</s>
					<s n="47" xml:lang="la">En agit vel operatur deus, sed in nobis non extra nos aut sine nobis.</s>
					<s n="48" xml:lang="la">Cooperamur ergo deo hoc ipso vim et volendi et operandi nobis inserente pro sua in nos voluntate propensa.</s>
				</p>
				<p>
					<s n="49" xml:lang="la">Nam sine illo nihil boni possumus, per quem omnia sanctorum bona opera facta sunt.</s>
					<s n="50" xml:lang="la">Alibi idem apostolus ait: dei sumus cooperarii (nimirum in ministerio sancto), agricolatio dei, aedificatio dei vos estis, iuxta gratiam dei quae data est mihi.</s>
					<s n="51" xml:lang="la">En, inquit, cooperarii sumus, sed iuxta gratiam concessam, sine qua nihil sumus.</s>
					<s n="52" xml:lang="la">Deus igitur operatur per nos in ministerio, et nos operamur per eius gratiam.</s>
					<s n="53" xml:lang="la">Sic habet res in omnibus operibus bonis.</s>
					<s n="54" xml:lang="la">Quaedam vero opera hominum operatur deus ut prima utique causa, sine qua et contra cuius voluntatem nihil potest exsistere, ut ipsius interim operis partes maxime sint secundarum causarum, deo autem nihil relinquatur nisi permissio.</s>
					<s n="55" xml:lang="la">Atque ea ratione facit deus etiam mala atque peccata, dum videlicet ipsa permittit, id est, dum non prohibet quod procul dubio, si vellet, prohibere posset.</s>
					<s n="56" xml:lang="la">Proinde causae secundae, ut diabolus et homo corruptus, peccata sive mala faciunt maxime: deus autem illa permittit, non facit, purissimus ab omni peccato et peccati suspicione.</s>
				</p>
				<p>
					<s n="57" xml:lang="la">Obiicitur: Permissio non est operatio: si ergo deus peccatum non facit sed permittit, certe non omnia operatur deus.</s>
					<s n="58" xml:lang="la">Praeterea sequitur permixtio rerum ex permissione, ut diabolus velit, quod possit, subvertere orbem etc.</s>
					<s n="59" xml:lang="la">Dico: deum omnia ea operari quae naturae eius sunt convenientia.</s>
				</p>
				<p>
					<s n="60" xml:lang="la">Peccata is non vult, nec in peccata impellit, quia naturae eius sunt contraria.</s>
					<s n="61" xml:lang="la">Psalm. 5. et Iob. 34. Rom. 3.</s>
					<s n="62" xml:lang="la">Peccata ergo non operatur, permittit autem fieri.</s>
					<s n="63" xml:lang="la">Permissio illa est in divina providentia et non separata ab illa.</s>
					<s n="64" xml:lang="la">Eadem est certis a deo terminis circumscripta, ut non tantum possit Satan quantum vult.</s>
					<s n="65" xml:lang="la">Neque tantum possunt homines quantum volunt, sed quantum permiserit deus.</s>
					<s n="66" xml:lang="la">Exempla clarissima sunt in Iob et in populo dei, in quem barbari reges non tantum quantum voluerunt potuerunt.</s>
					<s n="67" xml:lang="la">Sic, inquam, permissio illa comprehensa est in providentia, adeo ut ea opera quae permittente deo facta sunt a diabolo et diabolicis hominibus sancti ad ipsum deum autorem referant.</s>
					<s n="68" xml:lang="la">Nam Iob dicit: Manus domini tetigit me, dominus dedit, dominus abstulit: non dicit: Dominus dedit, diabolus, <placeName>Sabaei</placeName>, sanguinarii milites abstulerunt.</s>
					<s n="69" xml:lang="la">Sic autem loquitur, non quod sentiret deum inspirasse caedes, sed quod ipso permittente diabolus inspiraverat, et quoniam hic manum suam retraxerat deus, ideo deo tribuit opus quod revera fuit cacodaemonis et sanguinariorum hominum proprium, propter quod deus ipsos iuste puniebat, quibus et iuste irascebatur propter illud factum.</s>
				</p>
				<p>
					<s n="70" xml:lang="la">Caeterum ipse fecisse videtur qui non prohibuit quod prohibere potuit.</s>
					<s n="71" xml:lang="la">Eam obiectionem et pares ut haereticas et sacrilegas et in deum contumeliosas abominantur <persName ref="p17746">Tertullianus</persName> in 2. contra Marcionem libro et <persName>Prudentius</persName> in <placeName>Hamartigenia</placeName> sua.</s>
					<s n="72" xml:lang="la">Ac revera deum multas easque iustissimas habere permissionis suae causas is solus dubitat qui nunquam recte in catechismo institutus est.</s>
					<s n="73" xml:lang="la">Quum enim iustus sit deus nihil certe facit contra iustitiam: quum pater sit nihil alienum a paterno affectu agit.</s>
					<s n="74" xml:lang="la">Talem autem esse deum docemur et profitemur in Decalogo, in Symbolo apostolico et in Oratione dominica.</s>
					<s n="75" xml:lang="la">Multas permissionis causas recitat <persName>Ioannes Damascenus</persName> libro de orthodoxa fide II. c. 29.</s>
					<s n="76" xml:lang="la">Atqui abhorrent quidam a permissionis vocabulo veluti alieno a scripturis: quod sane mirum est, quum certum sit ea voce in hoc negotio explicando et scripturam ipsam et omnes doctores ecclesiae a temporibus apostolorum usos esse.</s>
					<s n="77" xml:lang="la">Annon deus ipse in Psalm. 51 dixit:</s>
					<s n="78" xml:lang="la">Non audivit populus meus legem meam et dimisi ipsos secundum desideria cordis ipsorum?</s>
				</p>
				<p>
					<s n="79" xml:lang="la">Annon dixit Paulus Actor. 14: Deus qui fecit coelum et terram et omnia quae in eis sunt praeteritis aetatibus <foreign xml:lang="el">εἴασε</foreign>, sinebat, omnes gentes ingredi viis suis, id est, deus permittebat quibuslibet gentibus pro sua vivendi ratione vivere?</s>
					<s n="80" xml:lang="la">Via enim est vitae ratio, ingredi vero vivere.</s>
					<s n="81" xml:lang="la">Idem apostolus ad Ephes. 4 clare demonstrat illas vias gentilium non fuisse ex autore deo, dicens: Testor per deum ne posthac ambuletis sicut reliquae gentes ambulant in vanitate mentis suae, dum mentem habent obtenebratam, abalienati a vita dei propter ignorantiam quae est in illis, et obcaecationem cordis ipsorum.</s>
					<s n="82" xml:lang="la">Hanc 2. Cor. 4 diabolo attribuit.</s>
					<s n="83" xml:lang="la">Illo vocabulo usos constat sanctissimos Christi martyres et doctores <persName>Irenaeum</persName>, <persName ref="p17753">Origenem</persName>, <persName>Pamphylum</persName>, <persName>Augustinum</persName> libro de divinatione daemonum cap. 1. et 2.</s>
				</p>
				<p>
					<s n="84" xml:lang="la">Retract. II c. 30.</s>
					<s n="85" xml:lang="la">Nec opinor tibi incognitam esse <persName>Hieronymianam</persName> expositionem in Comment. eius ad cap. 5 Ezechielis.</s>
					<s n="86" xml:lang="la">Petulantia ergo, non religione, duceremur si pergeremus contemnere modos et rationes explicandi scripturas non alienas a scripturis et usurpatas iam inde a Christi praedicatione.</s>
					<s n="87" xml:lang="la">Non debemus igitur nostris inventis tantum tribuere, et nostra non debent ita nobis placere ut fastidiamus spiritus sancti modos et rationes explicandi.</s>
				</p>
				<p>
					<s n="88" xml:lang="la">Certe deum non esse autorem mali (id quod in hac disputatione est ceu anchora sacra), non velle malum nec impellere in peccatum aut voluntates hominum destinare ad peccandum, sed omnem mali causam et originem derivari a malitia diaboli et hominis libera voluntate, adeo disertis scripturae testimoniis testificatum est, ut nulla causa, nullum negotium aeque sit illustratum.</s>
					<s n="89" xml:lang="la">Exstant irrefragabilia testimonia:</s>
					<s n="90" xml:lang="la">Genes. 3. 4 et 6.</s>
					<s n="91" xml:lang="la">Esai. 50.</s>
					<s n="92" xml:lang="la">Ierem. 23.</s>
					<s n="93" xml:lang="la">Daniel 9.</s>
					<s n="94" xml:lang="la">Zach. 8.</s>
					<s n="95" xml:lang="la">Hos. 13.</s>
					<s n="96" xml:lang="la">Matth. 15 et 23.</s>
					<s n="97" xml:lang="la">Ioann. 8. 13.</s>
					<s n="98" xml:lang="de">Luc. 22. 1.</s>
					<s n="99" xml:lang="la">Joann. 2 et 3.</s>
					<s n="100" xml:lang="de">Iac. 1.</s>
					<s n="101" xml:lang="la">Rom. 3. 5 et 7.</s>
					<s n="102" xml:lang="la">Nec pugnat secum scriptura quum deus dicitur alibi indurare et excaecare.</s>
					<s n="103" xml:lang="la">Conferantur his locis alii ut Psal. 92. 4. Reg. 17. 2. Paral. 36. Esai. 33. Ierem. 5. 7. 17. Ezech. 2. 3. etc.</s>
					<s n="104" xml:lang="la">Legantur veterum de hac re iudicia: Irenaei in 4, Tertull. 2 contra Marcionem, <persName>Phylastrii</persName> contra haereses haer. 77. et 53, Hieron. in Esai. c.63, <persName>Augustin.</persName> de gratia et libero arbitrio ad Valent. c. 23, tract. in Ioann. 53.</s>
					<s n="105" xml:lang="la">Necessitatem certe et fatum inevitabile damnatum esse iam inde ab apostolorum saeculo invenies in docta illa sanctissimi martyris Pamphyli apologia pro Origene.</s>
				</p>
				<p>
					<s n="106" xml:lang="la"><persName>Manichaeus</persName> contendebat omnia fieri necessitate nec vitari posse malum.</s>
					<s n="107" xml:lang="la">Nam deum impellere ad peccandum, cui nemo possit resistere.</s>
					<s n="108" xml:lang="la">Admonet omnes disputationem ad Romanos 9 non oportere latius extendere quam ipse instituit.</s>
					<s n="109" xml:lang="la">Alios oportere locos cum hoc conferre, ubi de eadem re disputavit, ut eum qui est 2. Cor. 4 et 1 ad Timoth. 1. 2. et 4, maxime vero in 2. Tim. 2.</s>
				</p>
				<p>
					<s n="110" xml:lang="la">Liberum arbitrium hominis consideratur secundum triplicem eius statum, videlicet qualis fuerit ante lapsum, qualis post lapsum homine nondum renato, et qualis homine renato.</s>
				</p>
				<p>
					<s n="111" xml:lang="la">Hinc enim nulla cum difficultate dicetur quatenus homo sit liberi arbitrii, quatenus non sit.</s>
					<s n="112" xml:lang="la">Ante lapsum hominem, parentem inquam nostrum, perfectissimum fuisse et per omnia liberi arbitrii, scriptura diserte dicit Genes. 1 et 2.</s>
				</p>
				<p>
					<s n="113" xml:lang="la">Ecclesiat.</s>
					<s n="114" xml:lang="la">15. Necessarium autem est hoc diserte fateri.</s>
					<s n="115" xml:lang="la">Nisi enim hic intelligamus probe, Adamum a deo bonum et liberum esse conditum, aberrabimus postea in causis bonorum et malorum et deo impingimus quod pugnet cum ipsius natura.</s>
				</p>
				<p>
					<s n="116" xml:lang="la">De qua re docte disputavit <persName>Augustinus</persName> contra Manichaeos duas naturas confingentes lib. c. Iulianum I. cap. 3.</s>
				</p>
				<p>
					<s n="117" xml:lang="la">Post lapsum homini intellectus et voluntas non sunt sublata, ut fuerit mutatus in lapidem vel bestiam homo, sed intellectus obscuratus est adeo ut nihil divini intelligat porro ex viribus suis, sicuti intelligere conveniebat.</s>
					<s n="118" xml:lang="la">Id quod et apostolus dixit 1 Corr 2.</s>
					<s n="119" xml:lang="la">Ex libera autem voluntate facta est prorsus serva voluntas, ut homo iam non tantum sit ad peccandum proclivis, sed obnoxius peccato et venditus sub peccatum.</s>
					<s n="120" xml:lang="la">Rom. 7 et 8.</s>
					<s n="121" xml:lang="la">Et hac quidem parte homo non est liberi arbitrii.</s>
					<s n="122" xml:lang="la">Et omnino rursus est liberi arbitrii.</s>
					<s n="123" xml:lang="la">Quod enim malum et peccatum attinet, homo non coactus sed sua sponte et natura peccatum operatur.</s>
					<s n="124" xml:lang="la">Non enim cogitur homo ad peccatum.</s>
					<s n="125" xml:lang="la">Nam corruptio ex semet ipsa ultro corruptionem operatur.</s>
				</p>
				<p>
					<s n="126" xml:lang="la">Corrupta mens corruptelam obiicit, voluntas corruptionis cupida cupide eligit et persequitur corruptionem.</s>
					<s n="127" xml:lang="la">Et ita ex homine procedunt omnes errores et omnia peccata, ut nihil necesse sit haec ad deum impulsorem referre.</s>
					<s n="128" xml:lang="la">Quantum vero attinet ad bonum, ad fidem, ad virtutes et bona opera, non recte iudicat de his intellectus, nec bonum sed malum potius, quod et modo dixi, eligit et sequitur voluntas: unde nullum est homini liberum arbitrium ad bonum, homini nondum renato.</s>
					<s n="129" xml:lang="la">Reliquit sane deus ex magna sua gratia ingenium, plurimum distans a pecudum intellectu, quod et excolere iubet, et dona sua et profectus addit.</s>
					<s n="130" xml:lang="la">Neque enim vel artes in nostra sunt facultate.</s>
					<s n="131" xml:lang="la">Viderunt hoc ethnici qui inventores artium dixere deos.</s>
					<s n="132" xml:lang="la">In rebus spiritualibus ne cogitare quidem bonum ex nobis ipsis possumus.</s>
					<s n="133" xml:lang="la">Id quod praeclare dixit apostolus 2. Cor. 3. Quia prior dixit dominus: Sine me nihil potestis facere.</s>
					<s n="134" xml:lang="la">Et: Nemo venit ad me nisi pater meus traxerit eum etc.</s>
				</p>
				<p>
					<s n="135" xml:lang="la">Porro regeneratus homo est liberi arbitrii, non naturae vi sed gratiae divinae virtute.</s>
					<s n="136" xml:lang="la">Nam per spiritum dei potest intelligere, adde et eligere, denique facere bonum.</s>
					<s n="137" xml:lang="la">Nisi enim hoc confiteamur, negabimus libertatem filiorum dei et rursus inducemus servitutem plus quam legalem.</s>
					<s n="138" xml:lang="la">Huc pertinent testimonia Ioann. 8. Si filius vos liberaverit vere liberi eritis.</s>
					<s n="139" xml:lang="la">Ioann. 15: Qui manet in me et ego in eo, hic fert fructum multum.</s>
					<s n="140" xml:lang="la"><persName>Philipp</persName>.</s>
					<s n="141" xml:lang="la">1: Vobis donatum est pro Christo non solum ut in eum credatis sed etiam ut pro illo patiamini.</s>
					<s n="142" xml:lang="la">Et cap. 2: Deus est qui agit in vobis et ut velitis et ut efficiatis, pro bono animi proposito.</s>
					<s n="143" xml:lang="la">2. Cor. 3: Omnis idoneitas nostra ex deo est.</s>
					<s n="144" xml:lang="la">Item: Ubi spiritus domini ibi libertas.</s>
					<s n="145" xml:lang="la">Et operantur hic quidem fideles non passive, ut aiunt, sed active.</s>
					<s n="146" xml:lang="la">Licet enim spiritu dei agentes agant et deo omnis merito debeatur gloria, operamur tamen, non patimur operationem duntaxat, adeoque et cooperamur eiusdem gratia idonei facti et confirmati.</s>
				</p>
				<p>
					<s n="147" xml:lang="la">Manichaei laborarunt hoc errore ut hominem spoliarunt omni actione quoad voluntatem utique, ideoque et in truncum veluti lapidemque mutarunt.</s>
					<s n="148" xml:lang="la">At <persName>Paulus</persName>: Commonefacio te, ut suscites donum dei quod in te est etc.</s>
					<s n="149" xml:lang="la" ana="salute">Cum timore et tremore vestram ipsorum salutem operemini.</s>
					<s n="150" xml:lang="la">Huc pertinet bona pars capitis 8 ad Romanos.</s>
					<s n="151" xml:lang="la">Congruit cum scripturis b. <persName>Augustinus</persName> (de gratia et libero arbitrio ad Valent. c. 17. et de peccatorum meritis et remissione lib. II. c. 5. de correptione et gratia c. 8.)</s>
				</p>
				<p>
					<s n="152" xml:lang="la">Interim non dissimulare oportet liberum arbitrium in renatis infirmitatem quoque suam retinere.</s>
					<s n="153" xml:lang="la">Nam non semper illud ipsum evenit, quod statueramus, sed fere contrarium.</s>
					<s n="154" xml:lang="la">Id quod colligere licet ex verbis apostoli Rom. 1. 15. et 7. Iacob.</s>
					<s n="155" xml:lang="la">4. Maxime vero quum in nobis peccatum habitet et contra spiritum pugnet, liberi non libere et expedite perficiunt quod perficiendum intelligunt, et quum perficiunt, non ita plene ut decebat perficiunt.</s>
					<s n="156" xml:lang="la">Clara haec fiunt si legamus Pauli doctrinam Rom. 7 et Gal 5.</s>
				</p>
				<p>
					<s n="157" xml:lang="la">Interim quum vires carnis in renatis non sint tam potentes ut spiritum extinguant, est in renatis libertas.</s>
					<s n="158" xml:lang="la">Neque coguntur bene facere, sed sponte per gratiam spiritus dei bonum faciunt.</s>
					<s n="159" xml:lang="la">Haec simpliciter sentimus de libero arbitrio, nec approbamus eos qui vel Manichaeos vel Pelagianos sequuntur, de quibus legere poteris <persName>Augustinum</persName> contra duas Pelagianorum epistolas L. 3. c. 8. Iren. 1. 2. c. 5. item <persName ref="p18700">Augustinum</persName> Ep. 106 ad Bonifacium, de peccatorum meritis et remissione 1. 2. c. 18.</s>
					<s n="160" xml:lang="la">Nec sic defendamus gratiam, inquit, ut liberum arbitrium auferre videamur, nec rursus liberum arbitrium asseramus ut superba impietate ingrati dei gratiae iudicemur.</s>
					<s n="161" xml:lang="la">Atque utinam huic regulae orthodoxae hodie docti omnes accederent: plus certe pacis esset et minus litium atque iniuriarum et disputationum supervacanearum.</s>
					<s n="162" xml:lang="la">Breviter, non aliter unquam docuit ecclesia ab initio de hoc negotio.</s>
				</p>
				<p>
					<s n="163" xml:lang="la">Consule, si libet, Irenaeum 1. 4 contra haereses c. 76, <persName>Hieronymum</persName> in Ierem. c. 26. c. 10 et 18, ad <persName>Ctesiphontem</persName> contra <placeName>Pelagianos</placeName> ipsos lib. 3. fol 137; <persName>Augustin</persName>. ad <persName>Marcellin</persName>. de spiritu et litera c. 30, de peccatorum meritis et remissione 1. 2 c. 18, et contra duas Pelagianorum epistolas lib. 4. c. 2 et 6; de gratia et libero arbitrio ad Valent. c. 13 et 15.</s>
					<s n="164" xml:lang="la">Quod si libet lege Ecclesiast. dogm. c. 32 et 49.</s>
				</p>
				<p>
					<s n="165" xml:lang="la">Porro praedestinatio, praeordinatio aut praefinitio illa dei ordinatio est qua ab aeterno in certum finem omnia, inprimis autem hominem omnium dominum destinavit, idque sancto suo consilio, iudicio decretove.</s>
					<s n="166" xml:lang="la">Iam et electio dei ab aeterno est qua quidem alios ad vitam elegit, alios ad interitum.</s>
				</p>
				<p>
					<s n="167" xml:lang="la">Electionis et praedestinationis causa non est alia quam bona et iusta dei voluntas indebite salvantis electos, debite autem damnantis et reiicientis reprobos.</s>
					<s n="168" xml:lang="la">Nam apostolus: Deus, inquit, salvos nos fecit et vocavit vocatione sancta, non secundum opera nostra sed secundum propositum suum et gratiam, quae data est nobis quidem per Christum Iesum ante tempora aeterna, sed palam facta est nunc per apparitionem salvatoris etc.</s>
					<s n="169" xml:lang="la">Et iterum: Deus elegit nos in Christo antequam iacerentur fundamenta mundi ut essemus sancti et irreprehensibiles coram illo per caritatem, qui praedestinavit nos ut adoptaret in filios per Iesum Christum in sese, iuxta beneplacitum voluntatis suae, ut laudetur gloria gratiae suae etc.</s>
					<s n="170" xml:lang="la">Et mox: Per quem et in sortem adsciti sumus secundum propositum ipsius cuius vi fiunt universa iuxta decretum voluntatis ipsius.</s>
					<s n="171" xml:lang="la">Elegit ergo deus ab aeterno quos voluit.</s>
					<s n="172" xml:lang="la">Voluit autem secundum decretum et propositum dei credentes.</s>
					<s n="173" xml:lang="la" ana="salute">Et hi quidem ad mortem et interitum, illi ad vitam et salutem praedestinati sunt.</s>
				</p>
				<p>
					<s n="174" xml:lang="la" ana="salute">Interim fidem ceu opus nostrum non constituimus causam electionis aut praedestinationis, quasi propter fidem quam in nobis praevidit deus nos elegerit: sed gratiae dei tribuimus electionem et salutem, cuius quidem gratiae dei donum est et fides in Christum.</s>
					<s n="175" xml:lang="la">Etenim Paulus non dicit deum elegisse nos quod credituri eramus, sed ut crederemus.</s>
					<s n="176" xml:lang="la">Unde et <persName>Augustinus</persName> sumpsisse videtur quod dixit: Non quia credimus ipse nos elegit, sed ut credamus, ne priores videamur ipsum elegisse.</s>
					<s n="177" xml:lang="la">Vide Ep. <persName>Augustini</persName> ad <persName>Bonifacium</persName> 106, fol. 310D.</s>
					<s n="178" xml:lang="la">Rursus tamen fides simul inclusa est dei decreto.</s>
					<s n="179" xml:lang="la">Quum enim certum sit deum ab aeterno nos adoptavisse in filios per Christum, eaque adoptio ab electis fide recipiatur, sicut <persName>Ioannes</persName> apostolus et evangelista testatur c. 1, indubitatum est electos esse credentes: electos quidem non propter meritum quasi proprium fidei, sed propter divinam dispensationem et salutis verae ordinem, quo deus ipse non alios quam credentes pro filiis agnoscit adoptionemque per fidem nobis communicat, quam et fide sola recipimus.</s>
					<s n="180" xml:lang="la">Nisi enim hoc concedamus doctrinam fidei in universum e medio sustulimus.</s>
				</p>
				<p>
					<s n="181" xml:lang="la">Damnamus hic <persName>Vitalis</persName> errorem, dicentis unumquemque posse evangelio sibi praedicato per liberum arbitrium credere vel non credere.</s>
					<s n="182" xml:lang="la">Nam dominus dixit: Nemo venit ad me nisi pater meus traxerit eum.</s>
					<s n="183" xml:lang="la">Sed et apostolus dixit: Gratia salvati estis per fidem, idque non ex vobis: donum dei est.</s>
					<s n="184" xml:lang="la">Dicimus ergo omnes credentes esse electos et omnes credentes fide esse donatos a deo.</s>
					<s n="185" xml:lang="la">Dicimus non credentes esse reprobos, et quoniam non omnes homines credunt non omnes homines esse electos.</s>
					<s n="186" xml:lang="la">Quod autem non credunt et intereunt quidam, non in deum aut praedestinationem eius culpam reiicimus, sed in ipsum hominem gratiam dei repellentem nec coelestia dona recipientem.</s>
					<s n="187" xml:lang="la">Ita vero nos loqui docuit os domini.</s>
					<s n="188" xml:lang="la">Dicit enim: Quisquis habet dabitur illi et reddetur abundantior, quisquis autem non habet, etiam illud quod habet tolletur ab eo.</s>
					<s n="189" xml:lang="la">Huc pertinet parabola talentorum et servorum quibus ea creduntur (Matth. c. 25).</s>
					<s n="190" xml:lang="la">In <persName ref="p1043">Ioanne</persName> ait dominus: Haec est condemnatio quod lux venit in mundum, et mundus tenebram magis quam lucem dilexit.</s>
					<s n="191" xml:lang="la">Illustratur haec sententia copiosius parabola invitatorum ad coenam apud Luc. 14.</s>
					<s n="192" xml:lang="la">Et alibi in evangelio: Satan serit lollium.</s>
					<s n="193" xml:lang="la">Idem bonum semen rapit ex corde ne fructificet.</s>
					<s n="194" xml:lang="la">Unde et Paulus domini verbis instructus asserit deum huius saeculi excaecare sensus incredulorum.</s>
					<s n="195" xml:lang="la">Voluit dominus Hierosolymitas congregare sicut gallina pullos, ipsi vero renuerunt.</s>
					<s n="196" xml:lang="la">Culpa ergo non reiicienda est in deum eiusque praedestinationem vel impellentem vel retinentem in perfidia, sed in pravam voluntatem nolentium.</s>
				</p>
				<p>
					<s n="197" xml:lang="la">Ergone in homine, inquis, facultas est qua recipiat vel repellat verbum dei?</s>
					<s n="198" xml:lang="la">Utique est in homine nativa corruptio quae repellit verbum dei.</s>
					<s n="199" xml:lang="la">Si autem verbum dei recipit homo, id est illuminantis gratiae.</s>
					<s n="200" xml:lang="la"><persName>S. Augustinus</persName> multis disputat, an fides in nostra sit constituta potestate, et an infidelibus fidem neget vel non concedat deus?</s>
					<s n="201" xml:lang="la">Disputatio eius exstat in libro de spiritu et litera ad <persName>Marcellinum</persName> c. 31. 32. 33. 34.</s>
					<s n="202" xml:lang="la">Haec quum ita habeant non soleo ego quorundam more docere, deum quosdam ita repulisse ut etiam nunc eos induret ne veritati credant, pauculis illum fidei donum concedere.</s>
					<s n="203" xml:lang="la">Quin potius urgemus universales illas promissiones et omnes iubemus bene sperare.</s>
				</p>
				<p>
					<s n="204" xml:lang="la">Praedestinationem quidem ab aeterno in arcano dei consilio conclusam tandem nobis per prophetas, inprimis autem per Christum et apostolos esse revelatam, quod videlicet deus sit amator hominum, quod hominibus bene velit, quod omnes in Christum credentes elegerit ad vitam, adeoque quod omnes homines velit salvos fieri.</s>
					<s n="205" xml:lang="la">Unde evangelium praecepit praedicari omni creaturae.</s>
					<s n="206" xml:lang="la">Etenim Isaias: Omnes nos quasi oves erravimus et dominus posuit in eo iniquitatem omnium nostrum.</s>
					<s n="207" xml:lang="la">Idem: Omnes sitientes venite ad aquas.</s>
					<s n="208" xml:lang="la">Quod ipsum salvator repetiit Ioannis 7.</s>
					<s n="209" xml:lang="la">Qui et apud Lucam ac Matthaeum dixit: Omnis qui petit accipit et qui quaerit invenit etc.</s>
				</p>
				<p>
					<s n="210" xml:lang="la">Quid quod idem: Non est voluntas coram patre vestro coelesti ut pereat unus de pusillis istis.</s>
					<s n="211" xml:lang="la">Huic sententiae adiungit elegantem parabolam de ove perdita Luc. 15.</s>
					<s n="212" xml:lang="la">Item Ioann. 3. et 6 disertis verbis exprimitur quod omnium credentium sit salus, id est, quod omnes credentes sint praeordinati ad vitam aeternam.</s>
					<s n="213" xml:lang="la">Sancti apostoli Petrus et <persName>Paulus</persName> magna cum consolatione fidelium negotium salutis non scrupulose et quasi paucis participandum exposuerunt.</s>
					<s n="214" xml:lang="la">Nam ille, quum venisset in aedes militis et turbam gentilium sitientem dei verbum videret, ait: Re ipsa experior quod non sit respectus personarum apud deum, sed in quavis gente, qui timet ipsum et operatur iustitiam, is acceptus est illi.</s>
				</p>
				<p>
					<s n="215" xml:lang="la">Et iterum: Patiens est deus erga nos, dum non vult ullos perire sed omnes ad poenitentiam se recipere.</s>
					<s n="216" xml:lang="la">Hic vero, <persName>Paulus</persName> inquam: Iustitia dei, ait, per fidem Iesu Christi in omnes et super omnes qui credunt: non enim est distinctio, omnes enim peccaverunt etc.</s>
					<s n="217" xml:lang="la">Et iterum: Si unus pro omnibus mortuus fuit, ergo omnes mortui fuerunt et pro omnibus mortuus est etc.</s>
					<s n="218" xml:lang="la">Huius generis infinita alia praetereo quae ubique obvia sunt in scripturis.</s>
					<s n="219" xml:lang="la">Haec, inquam, urgenda censeo in ecclesia ne scrupulosius disputantes de occultis dei iudiciis, de praedestinatione et electione dei, scrupulos animis simplicium pariter et exercitatorum iniiciamus, quos deinde nunquam rursus eximere queamus: unde mox sequatur odium dei, desperatio et blasphemia, quasi deus omnes advocans et dona sua omnibus offerens nonnisi pauculis ea dare adeoque et ludere et alios inanes dimittere velit.</s>
					<s n="220" xml:lang="la">Quare et in periculum veniet divina promissio et veritas.</s>
					<s n="221" xml:lang="la">Sic ergo soleo, sicuti exposui, moderate nimirum, religiose et orthodoxe docere de praedestinatione.</s>
				</p>
				<p>
					<s n="222" xml:lang="la">Quod <persName ref="p540">Calvinus</persName>, frater noster in domino honorandus, modis omnibus conatur asserere gratiae divinae puritatem, quis vituperaret institutum viri sanctum?</s>
					<s n="223" xml:lang="la">Quod idem suis alicubi inserit, deum non modo primi hominis casum et in eo posterorum ruinam praevidisse, sed arbitrio quoque suo dispensasse: item, quos in exitium creavit ut irae suae organa fierent, eos ut in finem suum perveniant nunc audiendi verbi sui facultate privare, nunc eius praedicatione magis excaecare et obstupefacere etc.: quis non videat ea eo modo esse proposita ut veteres ea minime agnovissent?</s>
					<s n="224" xml:lang="la">Ego certe sic loqui non ausim, utpote qui existimem gratiae divinae sinceritatem defendi posse, utcunque non dicamus deum hominem creare in exitium et in illum finem ipsum deducere aut impellere indurando aut excaecando.</s>
					<s n="225" xml:lang="la">Interim in veteribus dissimulamus plurima propter egregia ipsis dona a domino collata.</s>
					<s n="226" xml:lang="la">Quis autem infitias ierit <persName ref="p540">Calvinum</persName> magnis a deo ornatum esse muneribus?</s>
				</p>
				<p>
					<s n="227" xml:lang="la">Urserunt <persName>Pelagiani</persName> graviter <persName>Augustinum</persName>, ita ut in hac causa se gravissime torserit et duriuscule nonnulla scribere videatur in libris de praedestinatione sanctorum et de bono perseverantiae, item in libris contra Iulianum.</s>
					<s n="228" xml:lang="la">Caeterum ipse se exponit in libello quo articulis sibi falso impositis respondet.</s>
					<s n="229" xml:lang="la">Lege, obsecro, libellum istum qui exstat in editione <placeName ref="l28">Basiliensi</placeName> Tom. VII. Fol. 921.</s>
					<s n="230" xml:lang="la">Vixit s. <persName ref="p18700">Augustini</persName> aetate Prosper vir doctus et excellens.</s>
					<s n="231" xml:lang="la">Is post mortem b. <persName ref="p18700">Augustini</persName> laboravit plurimum ut tueretur beatum doctorem, ne videretur absurda et scripturis contraria de praedestinatione disputasse.</s>
					<s n="232" xml:lang="la">Ideoque librum conscripsit de sententiis ad capitula <placeName ref="l832">Gallorum</placeName>, item alium: Responsionem ad excerpta <placeName>Genuensium</placeName>.</s>
					<s n="233" xml:lang="la">Eodem saeculo vixit et b.</s>
				</p>
				<p>
					<s n="234" xml:lang="la">Fulgentius, qui et ipse hoc negotium docte et pie tractavit libro ad Monimum 1.</s>
					<s n="235" xml:lang="la">Hunc si diligenter legeris, ages mihi, sat scio, gratias qui huius rei te admonuerim.</s>
				</p>
				<p>
					<s n="236" xml:lang="la">Satis copiose, opinor, et copiosius quidem quam ipse ab initio putabam, meam tibi, amice colendissime, exposui sententiam, quid sentiam de proposita mihi tua quaestione.</s>
				</p>
				<p>
					<s n="237" xml:lang="la">Si bene respondi est quod domino agamus gratias.</s>
					<s n="238" xml:lang="la">Si quid in hac mea responsione tibi vel falsum vel obscurum videbitur, doceri libenter sustineo.</s>
					<s n="239" xml:lang="la">Hactenus enim, ut tibi eximio meo amico gratificarer, haec exaravi.</s>
					<s n="240" xml:lang="la" ana="farewell">Tu me ama, vive et vale.</s>
				</p>
				<p>
					<s n="241" xml:lang="la" ana="salute">Commenda me sacratissimo praesuli <placeName ref="l1255">Cantuariensi</placeName> et optimis principibus, duci <placeName ref="l2590">Northumbrorum</placeName> et aliis veritatem amantibus.</s>
					<s n="242" xml:lang="la"><placeName ref="l587">Tiguri</placeName> d. 3. martii 1553.</s>
				</p>
			</div>
		</body>
	</text>
</TEI>