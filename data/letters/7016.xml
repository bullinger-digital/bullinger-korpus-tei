<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file7016" type="Brief" source="TUSTEP" n="">
	<teiHeader xml:lang="de">
		<fileDesc>
			<titleStmt>
				<title subtype="file">Edmund Grindal, Robert Horne (Horn) / London an Heinrich Bullinger, Rudolf Gwalther (Walter, Gualtherus, Walthart) d.Ä. / Zürich, 6. Februar 1567</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url" resp="icl">https://www.bullinger-digital.ch/letter/7016</idno>
				<date when="2024"/>
			</publicationStmt>
			<sourceDesc>
				<bibl source="b45" n="37012" type="transcription">S. 6968/18</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a94"/>
						<idno subtype="Autograph">E II 369,154</idno>
					</msIdentifier>
					<msContents>
						<msItem>
							<incipit>Eruditas vestras literas ad Humfredum et Sampsonem et commodissimas cum nostras</incipit>
							<textLang>Latein</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Ep. Tig. 1, 104-108, Nr. 75</title>
							</bibl>
							<bibl type="Gedruckt" subtype="Übersetzung">
								<title>Zurich Letters I, S. 175-182, Nr. 75</title>
							</bibl>
							<bibl type="Gedruckt">
								<title>Burnet, History III/6, 1715, Anhang 83, S. 341-345 (vgl. vorne 314) / hg. v. N. Pocock, 1865, VI 512-517 (vgl. III 529f)</title>
							</bibl>
							<bibl type="Literatur">
								<title>J.H. Primus, Vestments Controversy 126</title>
							</bibl>
							<bibl type="Literatur">
								<title>A. Mühling: HB's europ. Kirchenpolitik 178, 180</title>
							</bibl>
							<bibl type="Literatur">
								<title>C.B. Hundeshagen: Indicem lectionum (Epistolas aliquot, 1840), 13</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a55"/>
						<idno subtype="Kopie">Ms Add. 4277, fo 192v-194v</idno>
						<idno subtype="Mikrofilm">IRG</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc>
				<correspAction type="sent">
					<persName ref="p1341" cert="high"/>
					<persName ref="p8085" cert="high"/>
					<placeName ref="l296" cert="high"/>
					<date when="1567-02-06" cert="high"/>
				</correspAction>
				<correspAction type="received">
					<persName ref="p495" cert="high"/>
					<persName ref="p8011" cert="high"/>
					<placeName ref="l587" cert="high"/>
				</correspAction>
			</correspDesc>
			<langUsage>
				<language ident="la" usage="999">Latein</language>
				<language ident="el" usage="1">Griechisch</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t5"/>
					<category n="t6"/>
				</taxonomy>
			</classDecl>
		</encodingDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!7016!Autograph!00%20E_II_369__fol__154_r_.tif/full/max/0/default.jpg" n="1">
				<desc subtype="path">7016/Autograph/00 E_II_369__fol__154_r_.tif</desc>
			</graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!7016!Autograph!01%20E_II_369__fol__154_v_.tif/full/max/0/default.jpg" n="2">
				<desc subtype="path">7016/Autograph/01 E_II_369__fol__154_v_.tif</desc>
			</graphic>
		</surface>
		<surface>
			<graphic xml:id="img3-0" url="https://media.sources-online.org/cantaloupe/iiif/3/bullinger!7016!Autograph!02%20E_II_369__fol__154_a_r_.tif/full/max/0/default.jpg" n="3">
				<desc subtype="path">7016/Autograph/02 E_II_369__fol__154_a_r_.tif</desc>
			</graphic>
		</surface>
		<surface>
			<graphic xml:id="img4-0" url="https://media.sources-online.org/cantaloupe/iiif/3/bullinger!7016!Autograph!03%20E_II_369__fol__154_a_v_.tif/full/max/0/default.jpg" n="4">
				<desc subtype="path">7016/Autograph/03 E_II_369__fol__154_a_v_.tif</desc>
			</graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la">Eruditas vestras literas ad <persName ref="p1690">Humfredum</persName> et <persName ref="p2866">Sampsonem</persName> et commodissimas cum ad nostras de vestibus animorum dissensiones tum verborum altercationes atque pugnas sedandas quam libentissime accepimus, acceptas non sine certo consilio, parcentes tamen fratrum nominibus, typis excudi atque publicari curavimus indeque fructum quidem amplissimum, quemadmodum sperabamus, percepimus.</s>
					<s n="2" xml:lang="la">Nam sanis quidem viris universum evangelicorum institutum et finem spectantibus multum profue[re], ministros certe nonnullos, qui de deserendo ministerio propter rem vestiariam, quae iam sola contro[versa] ac causa dissensionis inter nos fuerat, cogitarunt, persuasos, ne ecclesias fraudari sua opera sinerent propter rem tantillam, confirmatosque reddidere et in vestram sententiam retraxere, plebem autem, quae per importunos quorundam clamores concitata in varia partes distrahebatur piosque ministros contumelia afficiebat, quasi concordia quadam illis placavere et leniere temperantia, morosis vero et nihil, preterquam quod ipsi statuerant, perferre valentibus etsi non satisfecere, eo tamen eis profuere, ut pios convitiis minus proscindere pacemque ecclesiae salutarem sermonibus suis morologis non adeo audacter foedare velint aut possint.</s>
					<s n="3" xml:lang="la">Ex hiis quosdam esse exauthoratos, etsi sua ipsorum culpa, ut graviora in illos non dicamus, fatemur et dolemus.</s>
					<s n="4" xml:lang="la">Verum illud aequiori animo ferendum putamus, quod non sint multi sed pauci, et utut pii, certe non adeo docti.</s>
					<s n="5" xml:lang="la">Nam solus <persName ref="p2866">Sampsonus</persName> inter eos, qui exauthorati sunt, et pius pariter ac doctus est habendus: <persName ref="p1690">Humfredus</persName> vero ac doctiores omnes in sua hactenus statione manent.</s>
					<s n="6" xml:lang="la">Quod si vestra epistola typis excusa ac publicata fuisset, ut qui exauthorarunt confirmarentur; si qui exauthorati sunt, propter alios articulos apud nos controversos, et non ob rem [solam] vestiariam, de gradu fuissent deiecti suo; si denique illa epistola, quae adeo exquisitis ac perspicuis solam controversiam vestiariam pertractat, ut alio transferri non possit, ad approbandos articulos vobis ignotos, necdum apud nos dei gratia controversos, (nam nulli nobis cum fratribus articuli in contentionem hactenus venere, nisi hic solus vestiarius,) raperetur; luculenta profecto vobis, quos amamus, colimus, et in domino honoramus, facta fuisset iniuria: sicut nobis manifesta adhibita est calumnia ab hiis, qui authores fuerunt vanissimi rumoris, quo apud nos perlatum fuit, a ministris ecclesiae requiri novis quibusdam subscribant articulis, aut statione sua cedant.</s>
				</p>
				<p>
					<s n="7" xml:lang="la">Summa controversiae nostrae hęc est: nos tenemus ministros ecclesiae <placeName ref="l830">Anglicanae</placeName> sine impietate uti posse vestium discrimine, publica authoritate iam praescripto, tum in administratione sacra tum in usu externo; praesertim cum ut res indifferentes proponantur, tantum propter ordinem et debitam legibus obedientiam usurpari iubeantur, et omnis superstitionis, cultus, ac necessitatis, quod ad conscientias attinet, opinio legum ipsarum praescripto et syncerioris doctrinae praedicatione assidua, quantum fieri potest, amoveatur, reiiciatur, ac omnino condemnetur.</s>
					<s n="8" xml:lang="la">Illi contra clamitant, vestes has in numerum<foreign xml:lang="el">τῶν ἀδιάκριτων</foreign> iam haudquaquam ascribendas, impias esse, papisticas ac idololatricas; et propterea omnibus piis uno consensu ministerio cedendum potius, quam cum istis panniculariis papisticis, (sic enim loquuntur,) ecclesiae inservire; licet doctrinam syncerissimam praedicandi, nec non omnimodos errores seu abusus sive in ritibus sive in doctrina sive in sacramentis sive in moribus per sanam doctrinam subaccusandi, exagitandi, condemnandi summam habeamus libertatem.</s>
					<s n="9" xml:lang="la">Isthuc istorum immaturum consilium accipere non possumus; quomodo nec impetuosas eorum adhortationes, quibus pacem ecclesiae continenter pro suggestu disturbant, religionemque nostram universam in periculum trahunt, ferre debemus.</s>
					<s n="10" xml:lang="la">Nam istiusmodi suis celeusmatibus serenissimae reginae animum, alioqui ad optime merendum de relligione propensum, irritari, proh dolor!</s>
					<s n="11" xml:lang="la">nimium experti sumus; et procerum quorundam animos, ut de aliis taceamus, aegros, imbecilles, vacillantes, hiis vulnerari, debilitari, abalienari, certo certius scimus.</s>
				</p>
				<p>
					<s n="12" xml:lang="la">Ecquis dubitare possit, quin papistae, huiusmodi occasionem nacti, virus suum pestilentissimum eructabunt, evoment in evangelium Iesu Christi eiusque professores omnes, in spem erecti, iam oportunitatem se habere, suam sibi ereptam Helenam recuperandi?</s>
					<s n="13" xml:lang="la">Quod si inconsulto nostrorum consilio acquiesceremus, ut omnes iunctis viribus impetum in vestes legibus constabilitas contra legem faciamus, perimamus, ac deleamus omnino, aut simul omnes munia exuamus; papisticum profecto, vel saltem <persName ref="p18846">Lutherano</persName>-papisticum, haberemus ministerium, aut omnino nullum.</s>
					<s n="14" xml:lang="la">Illud autem deum optimum maximum testamur, fratres in Christo honorandi, neque culpa evenisse dissidium hoc nostra, nec per nos stare quo minus istiusmodi vestes e medio tollerentur; imo sanctissime licet iuremus, laborasse nos hactenus quanto potuimus studio, fide, diligentia, ut id effectum daremus, quod fratres postulant et nos optamus.</s>
					<s n="15" xml:lang="la">Verum in tantas adductis angustias quid faciendum, (multa vobis, qui prudentes et ad pericula ecclesiis impendentia perspicienda estis sagaces, coniicienda relinquimus,) nisi ut cum non possumus quod velimus, velimus in domino id quod possumus?</s>
				</p>
				<p>
					<s n="16" xml:lang="la">Hactenus rem controversam et plenam dissensionis inter nos, ut se habet, exposuimus.</s>
					<s n="17" xml:lang="la">Nunc vero quod reliquum est, accipite.</s>
					<s n="18" xml:lang="la">Falsissimus omnino est ille rumor, si tamen rumor dicendus sit, (novimus enim prudentiam vestram ac modestiam, et laudamus,) de receptione, subscriptione et approbatione novorum articulorum quos recensetis; nec magis sunt veraces, qui sive scriptis suis epistolis sive coram hoc praetextu vobis fucum facere, nobis autem calumniam inurere, sunt conati.</s>
					<s n="19" xml:lang="la">Plerique enim omnes isti articuli falso nobis obiiciuntur: perpauci recipiuntur: horum omnino nulli fratribus sua subscriptione approbandi obtruduntur.</s>
					<s n="20" xml:lang="la">Cantum in templis figuratum una cum strepitu organorum retinendum nos non affirmamus, imo, prout decet, insectamur.</s>
					<s n="21" xml:lang="la">Peregrinam linguam, exufflationes, exorcismos, oleum, sputum, lutum, accensos cereos, et eius generis alia, ex legum praescripto nunquam revocanda, penitus amisit ecclesia Anglicana.</s>
				</p>
				<p>
					<s n="22" xml:lang="la">Mulieres posse aut debere baptizare infantulos, nullo modo prorsus assentimur.</s>
					<s n="23" xml:lang="la">In coenae dominicae perceptione panem communiter frangere cuilibet communicaturo, non ori inserere sed in manus tradere, modum spiritualis manducationis et praesentiae corporis Christi in sacra coena explicare, leges iubent, usus confirmat, oblatratores nostri <persName>Anglo-</persName>Lovanienses nefariis suis scriptis testantur.</s>
					<s n="24" xml:lang="la">Uxores ministrorum non arcentur a suis maritis; cohabitant, et eorum coniugium apud omnes (semper papistas excipimus) habetur honorabile.</s>
					<s n="25" xml:lang="la">Denique non minus falsum est quod oblatrant, penes solos episcopos omnem esse ecclesiasticae gubernationis potestatem, etsi primas illis dari non negamus.</s>
					<s n="26" xml:lang="la">Nam in rebus huiusmodi ecclesiasticis in synodo deliberari solet; synodus autem indicitur edicto regio eo tempore quo habetur totius regni parleamentum, ut vocatur.</s>
				</p>
				<p>
					<s n="27" xml:lang="la">Adsunt episcopi, adsunt etiam totius provinciae pastorum doctiores quiqui, qui triplo plures sunt quam episcopi.</s>
					<s n="28" xml:lang="la">Hii seorsum ab episcopis de rebus ecclesiasticis deliberant, et nihil in synodo statuitur aut definitur sine communi eorum ac episcoporum aut maioris saltem illorum partis consensu et approbatione: tantum abest ut pastoribus non permittatur in huiusmodi rebus ecclesiasticis suam dicere sententiam.</s>
				</p>
				<p>
					<s n="29" xml:lang="la">Recipimus quidem, seu potius toleranter ferimus, donec meliora dominus dederit, interrogationes infantium, et crucis characterem in baptismo, in coenae perceptione genuflexionem, et regiam facultatum curiam, quam metropolitani vocant.</s>
					<s n="30" xml:lang="la">Quaestiones istiusmodi non adeo accom[m]ode infantibus proponi, etsi ex <persName ref="p18700">Augustino</persName> videantur emendicatae, publice profitemur ac sedulo docemus.</s>
				</p>
				<p>
					<s n="31" xml:lang="la">Crucis charactere frontem iam baptizati infantis notare, etsi minister palam conceptis verbis profiteatur signatum esse cruce infantulum solummodo in signum, quod in posterum illum non pudebit fidei Christi crucifixi, idque ex vetustiori ecclesia videatur tran[s]sumptum, tamen non defendimus.</s>
					<s n="32" xml:lang="la">Genuflexionem in sacrae coenae perceptione, quoniam ita lege constitutum est, permittimus; ea tamen expositione seu potius cautione, quam ipsi genuflexionis authores, viri sanctissimi ac martyres Iesu Christi constantissimi, adhibuerunt, diligentissime populo declarata, promulgata, inculcata.</s>
					<s n="33" xml:lang="la">Quae sic ad verbum habet: "Etsi in libro praecum statutum sit, ut communicantes genuflectendo sacram accipiant communionem, id tamen eo trahi non debere declaramus, quasi ulla adoratio fiat aut fieri debeat, sive sacramentali pani ac vino, sive reali et essentiali praesentiae ibi existenti naturalis carnis ac sanguinis Christi.</s>
					<s n="34" xml:lang="la">Nam sacramentalis panis et vinum permanent in ipsis suis naturalibus substantiis, et propterea non sunt adoranda.</s>
					<s n="35" xml:lang="la">Id enim idololatria horrenda esset, omnibus Christianis detestanda; et quantum ad corpus naturale ac sanguinem servatoris nostri Christi attinet, in coelo sunt, et non sunt hic, quandoquidem contra veritatem veri naturalis corporis Christi est, pluribus quam uno inesse locis uno atque eodem tempore."</s>
				</p>
				<p>
					<s n="36" xml:lang="la">Facultatum curia, undecunque est allata, regia est, non metropolitani.</s>
					<s n="37" xml:lang="la">Is enim prudens pater, doctus et ad sincerissimam relligionem propagandam optime affectus, omnimodas <placeName>Romanas</placeName> faeces prorsus eluere peroptat, conatur, satagit.</s>
					<s n="38" xml:lang="la">Et licet omnes huius fiscalis curiae, sicut etiam alios nonnullos, abusus e medio tollere non possumus, eos tamen carpere, contumeliis insequi, ad tartara usque, unde prorepserunt, detrudere non desistimus.</s>
					<s n="39" xml:lang="la">Nobis credite, fratres venerandi, unicuique licet ministro omnibus istiusmodi articulis cum modestia et sobrietate et privatim et publice contradicere: pastores vero articulos istos, nobis falso impositos, recipere aut approbare nolentes, statione sua haudquaquam deiicimus.</s>
				</p>
				<p>
					<s n="40" xml:lang="la">Pergite ergo nos amare, admonere, iuvare, ut incendium inter nos exortum solummodo pro re vestiaria extinguatur.</s>
					<s n="41" xml:lang="la">Nosque operam dabimus, quantum fieri possit, quemadmodum in proximis comitiis fecimus, etsi nihil obtinere potuimus, ut omnes errores et abusus ad amussim verbi dei corrigantur, emendentur, expurgentur.</s>
					<s n="42" xml:lang="la">Commendamus vos, fratres, gratiae domini nostri Iesu Christi, quem oramus, ut vos incolumes vestrasque ecclesias in pace quam diutissime conservet.</s>
				</p>
				<p>
					<s n="43" xml:lang="la" ana="salute">Salutate nostro nomine fratres ac symmistas <placeName ref="l587">Tigurinos</placeName> omnes.</s>
				</p>
				<p>
					<s n="44" xml:lang="la"><placeName ref="l296">Londini</placeName>, 6 febr., anno domini 1567.</s>
				</p>
				<p>
					<s n="45" xml:lang="la">Vestrum omnium amantiss. Edm. <placeName ref="l296">London</placeName> <persName>Rob. Winton</persName>.</s>
				</p>
				<p>
					<s n="46" xml:lang="la">Obsecro et ego vos, fratres mihi plurimum observandi, ignoscatis mihi quod literis vestris, ad me privatim scriptis, hactenus non responderim, nec pro doctissimis vestris commentariis ad me transmissis ullas hactenus gratias retulerim.</s>
					<s n="47" xml:lang="la" ana="salute">Neque mihi illud ipsum vitio vertant <persName ref="p3988">Wolvius</persName> et <persName ref="p1884">Lavaterus</persName>, quos, quaeso, meo nomine plurimum salutate, et me apud illos excusate.</s>
					<s n="48" xml:lang="la">Scio enim officii mei rationem hoc ipsum efflagitasse; et vos illosque meas literas desiderasse non dubito.</s>
					<s n="49" xml:lang="la">Efficiam posthac, scribendo vos omnes expleam, et officio non desim meo.</s>
					<s n="50" xml:lang="la" ana="salute">Salutem etiam a me dicite, oro, d. <persName ref="p8442">Simlero</persName>, <persName ref="p7228">Zvinglio</persName>, <persName ref="p1453">Hal[l]ero</persName>.</s>
					<s n="51" xml:lang="la" ana="farewell">Vivite omnes ac valete in Christo.</s>
				</p>
				<p>
					<s n="52" xml:lang="la">Totus vester, <persName>Robertus Winton</persName>.</s>
				</p>
				<p>
					<s n="53" xml:lang="la">Ornatiss. viris d. <persName ref="p495">Henrico Bullingero</persName> et d. <persName ref="p8011">Rad. Gvaltero</persName>, <placeName ref="l587">Tigurinę</placeName> ecclesiae pastoribus fideliss.</s>
				</p>
			</div>
		</body>
	</text>
</TEI>