<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file4476" type="Brief" source="TUSTEP" n="30174">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Calvin / Genf AN [Heinrich Bullinger] / [Zürich], 1. Oktober 1560</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2023"/>
			</publicationStmt>
			<sourceDesc>
				<bibl type="transcription">Vorläufige Transkription der HBBW-EditorInnen</bibl>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="a38">
							<name>Genf BPU</name>
							<ref target="http://institutions.ville-geneve.ch/fr/bge/"/>
						</repository>
						<settlement ref="l167">Genf</settlement>
						<institution>Bibliothèque publique et universitaire</institution>
						-->
						<repository ref="a38"/>
						<idno subtype="Autograph">Ms. lat. 107 A, fo 223</idno>
					</msIdentifier>
					<msContents>
						<msItem>
							<incipit>Quas ad Bezam nostrum literas scripsisti, mihi fuisse redditas pridem tibi indicavi.</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>C.O. XVIII, S. 204-208, Nr. 3254</title>
							</bibl>
							<bibl type="Gedruckt" subtype="Übersetzung">
								<title>R. Schwarz, Calvins Lebenswerk II 321-324, Nr. 638</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/4476">
				<correspAction type="sent">
					<persName ref="p540" cert="high">
						<!--
						<surname cert="high">Calvin</surname>
						<forename cert="high">Johannes</forename>
						<graphic type="portrait" url="portraits/540_Calvin_Johannes.jpg"/>
						<ref type="wikipedia" target="https://de.wikipedia.org/wiki/Johannes_Calvin"/>
						<ref type="gnd" target="https://d-nb.info/gnd/118518534"/>
						<ref type="histhub" target="https://data.histhub.ch/person/11418245"/>
						-->
					</persName>
					<placeName source="l167" cert="high"><orig>Genf</orig></placeName>
					<date when="1560-10-01" cert="low"/>
				</correspAction>
				<correspAction type="received">
					<persName ref="p495" cert="low">
						<!--
						<surname cert="low">Bullinger</surname>
						<forename cert="low">Heinrich</forename>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
						-->
					</persName>
					<placeName source="l587" cert="low"><orig>Zürich</orig></placeName>
				</correspAction>
				<correspContext>
					<ref type="next_chronologically" target="file4477"/>
					<ref type="prev_chronologically" target="file4179"/>
					<ref type="next_correspondence" target="file4478"/>
					<ref type="prev_correspondence" target="file4456"/>
					<ref type="next_correspondence_request" target="file4498"/>
					<ref type="prev_correspondence_request" target="file4439"/>
					<ref type="next_correspondence_reaction" target="file4478"/>
					<ref type="prev_correspondence_reaction" target="file4456"/>
					<ref type="next_same_sender" target="file4498"/>
					<ref type="prev_same_sender" target="file4439"/>
					<ref type="next_same_addressee" target="file4478"/>
					<ref type="prev_same_addressee" target="file4470"/>
					<ref type="next_with_sender_as_addressee" target="file4498"/>
					<ref type="prev_with_sender_as_addressee" target="file4439"/>
					<ref type="next_with_addressee_as_sender" target="file4478"/>
					<ref type="prev_with_addressee_as_sender" target="file4470"/>
				</correspContext>
			</correspDesc>
			<langUsage>
				<language ident="la" usage="1000">Latein</language>
			</langUsage>
		</profileDesc>
		<revisionDesc status="abgeschlossen">
			<change>setup/validation</change>
		</revisionDesc>
	</teiHeader>
	<text xml:lang="la">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quas ad Bezam nostrum literas scripsisti, observande frater, mihi fuisse redditas pridem tibi indicavi.</s>
					<s n="3" xml:lang="la" type="auto">Tuas etiam accepi a Belga, vicino nostro, quinque post diebus, quam huc appulerat.</s>
					<s n="4" xml:lang="la" type="auto">Quum ex optimo adulescente, cui mandata ad me dederas (is est, qui patrem et ducem fugit natus in Valle Augusta) certior factus essem te biduo ante eius discessum scripsisse, nuncium minus comiter accepi.</s>
					<s n="5" xml:lang="la" type="auto">Nulla erat excusatio, quum et mane quotidie concionarer et post meridiem legerem in schola publica.</s>
					<s n="6" xml:lang="la" type="auto">Verum ad gentis illius barbariem obdurui, et quia nobis contigui sunt non audeo asperius loqui.</s>
					<s n="7" xml:lang="la" type="auto">Sum enim Belga ipse quoque, quanquam magnum discrimen esse ex dissidio colligitur.</s>
					<s n="8" xml:lang="la" type="auto">Hoc iocose, quia nimium sumus similes.</s>
				</p>
				<p>
					<s n="9" xml:lang="la" type="auto">Venio ad literas.</s>
				</p>
				<p>
					<s n="10" xml:lang="la" type="auto">Quid acturus esset in Germania Galliae legatus in transitu subolfecerunt viri prudentes, qui videbant praetextus legationis esse frivoles.</s>
					<s n="11" xml:lang="la" type="auto">Guisianis unum hoc propositum est omnia miscere, ut secum quam plurimos involvant.</s>
					<s n="12" xml:lang="la" type="auto">Quaecunque ergo hactenus molita esse scribis vera esse non dubito.</s>
				</p>
				<p>
					<s n="13" xml:lang="la" type="auto">Verum deus habet suas tricas quibus eos impediat.</s>
					<s n="14" xml:lang="la" type="auto">Imperator enim ducatum Mediolanensem filio regi Bohemiae vult acquirere, ne patrimonio careat.</s>
					<s n="15" xml:lang="la" type="auto">Duas ultimas filias, ut scis, elocavit in Italia, alteram filio ducis Florentini, alteram Mantuano.</s>
				</p>
				<p>
					<s n="16" xml:lang="la" type="auto">Hic posterior est pedarius senator.</s>
				</p>
				<p>
					<s n="17" xml:lang="la" type="auto">Ille autem qui papam regit suo arbitrio et regno Hetruriae ita potitur ut omnes vicini perterriti eius potentia obmutescant ad maiora adspirat.</s>
					<s n="18" xml:lang="la" type="auto">Veneti, Ferrariensis et alii se adiungunt.</s>
				</p>
				<p>
					<s n="19" xml:lang="la" type="auto">Quisque peculiares suas rationes spectat.</s>
					<s n="20" xml:lang="la" type="auto">Exordium fabulae quod ducatus Camarini praeter ius ereptus fuerat legitimo principi.</s>
					<s n="21" xml:lang="la" type="auto">Eum papa restituit.</s>
				</p>
				<p>
					<s n="22" xml:lang="la" type="auto">Verum quia sedes apostolica in permutatione fraudata erat reposcitur Placentia et Parma, hos ludos non videns exituros esse in serium certamen.</s>
				</p>
				<p>
					<s n="23" xml:lang="la" type="auto">Et tamen haec sunto praeludia concilii generalis.</s>
					<s n="24" xml:lang="la" type="auto">Facile patior, neque tu intercedes.</s>
				</p>
				<p>
					<s n="25" xml:lang="la" type="auto">Quod ergo scribebas exspectandum esse dum cruenta eorum consilia dissipet coelestis pater, iam huius lucis scintillae micare incipiunt.</s>
					<s n="26" xml:lang="la" type="auto">Etsi altius nos respicere convenit.</s>
				</p>
				<p>
					<s n="27" xml:lang="la" type="auto">Hoc vero praecipue, si antehac fuimus torpidi, ignaviam nostram deus expergefacit.</s>
					<s n="28" xml:lang="la" type="auto">Antequam tibi narrem quae magis sunt recondita, quam misera sit et luctuosa Galliae conditio ex querimonia intelliges cuius exemplar huc allatum ad te mitto.</s>
					<s n="29" xml:lang="la" type="auto">Ridebis linguae nostrae libellum tibi obtrudi: sed erunt tibi ad manum interpretes qui rerum capita exponant.</s>
					<s n="30" xml:lang="la" type="auto">Audies mira stratagemata domus Guisianae.</s>
				</p>
				<p>
					<s n="31" xml:lang="la" type="auto">In reliquis ignosces brevitati meae, quod nullus finis ostenditur, si ingentem sylvam penitus ingrediar.</s>
					<s n="32" xml:lang="la" type="auto">Nuper ad Fontem bellae aquae, qui locus itinere bidui distat Lutetia, vocati sunt omnes proceres.</s>
					<s n="33" xml:lang="la" type="auto">Ex regio sanguine adfuit nemo praeter cardinalem Borbonium regis Navarrae fratrem, qui aut cadus est aut lagena, ne hominis quidem figuram gestans.</s>
					<s n="34" xml:lang="la" type="auto">Putarunt Guisiani magnum fore splendorem conventus, si equites conchiliatos (qui se venditant ordine sancti Michaelis) quam plurimos undique accerserent.</s>
					<s n="35" xml:lang="la" type="auto">Comparuerunt triginta, quum ante essent duodecim.</s>
				</p>
				<p>
					<s n="36" xml:lang="la" type="auto">Illic cancellarius magnifacere praeclarum senatum, in quo resideret tota regni autoritas.</s>
				</p>
				<p>
					<s n="37" xml:lang="la" type="auto">Praefatio adulationis putidae.</s>
				</p>
				<p>
					<s n="38" xml:lang="la" type="auto">Disseruit postea de regni statu, et quoniam remediis opus erat ad sanandos morbos malorum causam investigandam esse.</s>
					<s n="39" xml:lang="la" type="auto">Hic relationi suae finem imposuit, quasi medicos implorasset consilii inops.</s>
				</p>
				<p>
					<s n="40" xml:lang="la" type="auto">Rex ex composito episcopi Valentini, qui inter postremos consiliarios erat, sententiam rogavit.</s>
					<s n="41" xml:lang="la" type="auto">Volebant scilicet Guisiani excutere omnium arcanos affectus et repente singulos, prout visum esset, aggredi.</s>
					<s n="42" xml:lang="la" type="auto">Surrexit admiraldus praeter omnium exspectationem, ac libellum supplicem regi porrexit, in quo postulabant qui cupiunt in Normandia deum pure colere, ut sibi liceret interdiu convenire, ne obnoxii essent variis calumniis ob clandestinos vel nocturnos conventus.</s>
					<s n="43" xml:lang="la" type="auto">Rogatus unde haberet, respondit publico bono se fuisse curiosum, ut propius sciret quid quaererent Lutherani.</s>
					<s n="44" xml:lang="la" type="auto">Esse autem homines ad quinquaginta millia, quorum subscriptionem afferret, si regi placeret.</s>
					<s n="45" xml:lang="la" type="auto">Duo in toto consessu cordate loquuti sunt, ipse et archiepiscopus Viennensis.</s>
				</p>
				<p>
					<s n="46" xml:lang="la" type="auto">Omnibus auditis, quorum melior pars e pedariis constabat, dux Guisanus licentiose evomuit, quod alibi esset intolerabile.</s>
					<s n="47" xml:lang="la" type="auto">Specimen stoliditatis accipe in uno verbo.</s>
				</p>
				<p>
					<s n="48" xml:lang="la" type="auto">Quum dixisset admiraldus, barbarum morem non placere, ut rex non modo corporis custodes habeat, sed cingatur exercitu: neque hanc educationem dignam esse Gallia, neque adolescentem regem ita instituendum ut sibi metueret a suis, quos benevolentia retinere fovereque potius deberet, vesanus ille regem non opus habere nutritiis vel educatoribus respondit, utpote qui educatus in plenitudine virtutis foret: (verba refero et syllabas) quod si erudiendus esset, matrem eius ad has partes sufficere.</s>
					<s n="49" xml:lang="la" type="auto">Ausus est etiam dicere, quidquid decernerent mille concilia, sibi fixum esse maiorum instituta sequi.</s>
					<s n="50" xml:lang="la" type="auto">Frater cardinalis gravius et acutius: frustra peti a conciliis ullam in doctrina mutationem.</s>
					<s n="51" xml:lang="la" type="auto">Neque enim fas esse, quae prius a spiritu sancto profecta sunt in controversiam vocare.</s>
					<s n="52" xml:lang="la" type="auto">Si qua essent in moribus vitia, permittendum esse episcopis, ut ultro corrigerent.</s>
				</p>
				<p>
					<s n="53" xml:lang="la" type="auto">Pupugerat eum Viennensis qui dixerat hoc turpe et pudendum esse confusionis signum, quod episcopi relictis ecclesiis aulas principum sequerentur: et vehementer regem obtestatus fuerat, ne pastoribus boni publici vano praetextu ecclesias orbaret.</s>
					<s n="54" xml:lang="la" type="auto">Hinc illud, ut nemo lege vel necessitate obstringeretur: sed quisque sponte quod liberet.</s>
					<s n="55" xml:lang="la" type="auto">Quaeris quis exitus?</s>
					<s n="56" xml:lang="la" type="auto">Viennensis domum se recepit.</s>
				</p>
				<p>
					<s n="57" xml:lang="la" type="auto">Postquam quatuor aut quinque dies absumpti sunt vanis consultationibus, statuum conventus indictus est in mensem decembris.</s>
				</p>
				<p>
					<s n="58" xml:lang="la" type="auto">Episcopi vocati ad vigesimum ianuarii, non ut quidquam decernant, sed agitent quid sit in concilio proponendum.</s>
					<s n="59" xml:lang="la" type="auto">Ne ordinum conventus fieret pertinaciter hactenus pugnaverant.</s>
				</p>
				<p>
					<s n="60" xml:lang="la" type="auto">Nunc collectis animis rationes excogitarunt, quibus facete eludant qui sperabant aliquid levationis.</s>
					<s n="61" xml:lang="la" type="auto">Exceptio enim addita est, ut singulae provinciae dispiciant coram suis praefectis, de quibus negotiis tractari expediat.</s>
					<s n="62" xml:lang="la" type="auto">Hic vero nulla libertas: deinde ut suos legatos eligant iisdem praefectis arbitris.</s>
				</p>
				<p>
					<s n="63" xml:lang="la" type="auto">Venient ergo empti adulatores, quos Guisianis nominare placuerit.</s>
					<s n="64" xml:lang="la" type="auto">Concilii autem quam frivola sit et nugatoria ostentatio, ex formula edicti intelliges, quam tibi interpretabitur quispiam ex amicis.</s>
					<s n="65" xml:lang="la" type="auto">Interea erumpit evangelii veritas.</s>
				</p>
				<p>
					<s n="66" xml:lang="la" type="auto">In Normandia palam iam concionantur fratres nostri: quia tria et quatuor hominum millia non capiunt aedes privatae.</s>
					<s n="67" xml:lang="la" type="auto">Apud Pictones et Xantones, in tota Aquitania maior libertas.</s>
				</p>
				<p>
					<s n="68" xml:lang="la" type="auto">Regio linguae Occitanae, Provincia, Delphinatus intrepidos habet multos Christi discipulos.</s>
				</p>
				<p>
					<s n="69" xml:lang="la" type="auto">Cur cesset cardinalis, non obscure professus est: detegendam esse scilicet amentium impudentiam brevi tempore.</s>
					<s n="70" xml:lang="la" type="auto">Verum dominus, ut spero, non modo sceleratas eius cogitationes producet in lucem, sed etiam impios conatus dissipabit.</s>
					<s n="71" xml:lang="la" type="auto">Rex Navarrae adhuc quiescit.</s>
				</p>
				<p>
					<s n="72" xml:lang="la" type="auto">Suspectus tamen est ac si grande aliquid moliatur.</s>
					<s n="73" xml:lang="la" type="auto">Ita quum nuper disposita fuerant praesidia in decem regni partibus, praecipuum robur Gallicae militiae locarunt Guisiani in finibus Aquitaniae, ad impediendum transitum si forte se moveat.</s>
					<s n="74" xml:lang="la" type="auto">Pridem a Beza nihil, quia occlusum est iter.</s>
				</p>
				<p>
					<s n="75" xml:lang="la" type="auto">Lugduni enim deprehensa fuit armorum copia.</s>
					<s n="76" xml:lang="la" type="auto">Vehementer ergo illic trepidatur, et quanquam nemo se opponit videntur tamen sibi esse in magno periculo.</s>
					<s n="77" xml:lang="la" type="auto">Itaque terror ad saevitiam eos accendit.</s>
				</p>
				<p>
					<s n="78" xml:lang="la" type="auto">Suspensi iam fuerunt aliquot et quicunque hinc veniunt mox rapiuntur in carcerem torquenturque fere sine discrimine.</s>
					<s n="79" xml:lang="la" type="auto">De Beza nostro sic habe: non fuisse illuc sponte profectum, sed evocatum regis literis, quibus et humaniter et magna contentione me rogabat ut hoc sibi beneficium concederem.</s>
					<s n="80" xml:lang="la" type="auto">Non putavi id negandum, partim ut corrigeret pigritiem, partim ut turbulentis multorum consiliis occurreret.</s>
					<s n="81" xml:lang="la" type="auto">Causam enim vi et armis decidi nunquam mihi placuit.</s>
				</p>
				<p>
					<s n="82" xml:lang="la" type="auto">Quia vero densior est rerum sylva quam ut in literas congeratur, finem hic faciam.</s>
					<s n="83" xml:lang="la" type="auto">Quod puerorum qui istuc erudiendi mittuntur, curam suscipere gravati non estis, ut idoneos magistros nanciscerentur, et in familiis bene moratis agerent: Senatus pro hoc iam propenso studio quas potest maximas vobis gratias agit, mutuam vicem libenter repensurus, si quando dabitur occasio.</s>
					<s n="84" xml:lang="la" type="auto">Praeter quatuor qui ex publico aluntur, privatim etiam mittuntur quidam alii, quos non minus commendatos vobis esse cupio.</s>
					<s n="85" xml:lang="la" type="auto">Trium nomine rogatus sum.</s>
				</p>
				<p>
					<s n="86" xml:lang="la" type="auto">Sed quia duobus iam certum esse hospitium audio, ut tertio prospiciatur magnopere cupio: quia et mater singulari pietate est praedita, et pater familiaris et carus mihi fuit.</s>
					<s n="87" xml:lang="la" type="auto">(Nomen est Michael Planchon.)</s>
					<s n="88" xml:lang="la" type="auto">Ignosce si precibus victus plus tibi quam velim molestiae iniungam.</s>
					<s n="89" xml:lang="la" type="auto">Vale, clarissime vir et mihi imprimis honorande frater.</s>
				</p>
				<p>
					<s n="90" xml:lang="la" type="auto">Salutem plurimam dices fratribus et collegis tuis, et reliquis amicis.</s>
					<s n="91" xml:lang="la" type="auto">Dominus vos omnes semper incolumes servet, spiritu suo regat et labores vestros benedicat.</s>
				</p>
				<p>
					<s n="92" xml:lang="la" type="auto">Genevae, calendis octobris 1560.</s>
				</p>
				<p>
					<s n="93" xml:lang="la" type="auto">Iohannes Calvinus tuus.</s>
				</p>
				<p>
					<s n="94" xml:lang="la" type="auto">D. Wolphio gratias egerim nescio, quum libellum Tilmanni Latine versum misisset.</s>
					<s n="95" xml:lang="la" type="auto">Etsi autem dignus erat censorio stylo rabula ille, spernendum tamen putavi.</s>
				</p>
				<p>
					<note type="address">[Ohne Adresse.]</note>
				</p>
			</div>
		</body>
	</text>
</TEI>