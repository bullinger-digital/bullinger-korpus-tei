<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file5587" type="Brief" source="TUSTEP" n="33008">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Calvin / Genf AN Heinrich Bullinger / Zürich, 16. Januar 1563</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2023"/>
			</publicationStmt>
			<sourceDesc>
				<bibl type="transcription">Vorläufige Transkription der HBBW-EditorInnen</bibl>
				<bibl type="footnotes">Vorläufige Transkription der HBBW-EditorInnen</bibl>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="a38">
							<name>Genf BPU</name>
							<ref target="http://institutions.ville-geneve.ch/fr/bge/"/>
						</repository>
						<settlement ref="l167">Genf</settlement>
						<institution>Bibliothèque publique et universitaire</institution>
						-->
						<repository ref="a38"/>
						<idno subtype="Kopie">Ms. lat. 107a, 263-264</idno>
					</msIdentifier>
					<msContents>
						<msItem>
							<author>Jonvilliers, Charles</author>
							<incipit>Tandem ab admiraldo literae, quibus certis re facta sumus de proelio eiusque eventu ... PS: Citius has missurus eram, nisi vehementer rogasset Trecius</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>C.O. XX, S. 19, 637-641ff, Nr. 3900</title>
							</bibl>
							<bibl type="Gedruckt" subtype="Übersetzung">
								<title>Schwarz, Calvins Lebenswerk II, 423 - 426, Nr. 419</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="a13">
							<name>Bern StA</name>
							<ref target="https://www.staatsarchiv.sta.be.ch/de/start.html"/>
						</repository>
						<settlement ref="l41">Bern</settlement>
						<institution>Staatsarchiv</institution>
						-->
						<repository ref="a13"/>
						<idno subtype="Kopie">B III 61, p. 1107-1111</idno>
						<altIdentifier>
							<idno subtype="Kopie">CA VI 32</idno>
						</altIdentifier>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/5587">
				<correspAction type="sent">
					<persName ref="p540" cert="high">
						<!--
						<surname cert="high">Calvin</surname>
						<forename cert="high">Johannes</forename>
						<graphic type="portrait" url="portraits/540_Calvin_Johannes.jpg"/>
						<ref type="wikipedia" target="https://de.wikipedia.org/wiki/Johannes_Calvin"/>
						<ref type="gnd" target="https://d-nb.info/gnd/118518534"/>
						<ref type="histhub" target="https://data.histhub.ch/person/11418245"/>
						-->
					</persName>
					<placeName source="l167" cert="high"><orig>Genf</orig></placeName>
					<date when="1563-01-16" cert="low"><note>Datum schwer leserlich 1563 oder 1568</note></date>
				</correspAction>
				<correspAction type="received">
					<persName ref="p495" cert="high">
						<!--
						<surname cert="high">Bullinger</surname>
						<forename cert="high">Heinrich</forename>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
						-->
					</persName>
					<placeName source="l587" cert="high"><orig>Zürich</orig></placeName>
				</correspAction>
				<correspContext>
					<ref type="next_chronologically" target="file5588"/>
					<ref type="prev_chronologically" target="file5586"/>
					<ref type="next_correspondence" target="file5608"/>
					<ref type="prev_correspondence" target="file5583"/>
					<ref type="next_correspondence_request" target="file5628"/>
					<ref type="prev_correspondence_request" target="file5557"/>
					<ref type="next_correspondence_reaction" target="file5608"/>
					<ref type="prev_correspondence_reaction" target="file5583"/>
					<ref type="next_same_sender" target="file5628"/>
					<ref type="prev_same_sender" target="file5557"/>
					<ref type="next_same_addressee" target="file5596"/>
					<ref type="prev_same_addressee" target="file5585"/>
					<ref type="next_with_sender_as_addressee" target="file5628"/>
					<ref type="prev_with_sender_as_addressee" target="file5557"/>
					<ref type="next_with_addressee_as_sender" target="file5596"/>
					<ref type="prev_with_addressee_as_sender" target="file5585"/>
				</correspContext>
			</correspDesc>
			<langUsage>
				<language ident="la" usage="1000">Latein</language>
			</langUsage>
		</profileDesc>
		<revisionDesc status="abgeschlossen">
			<change>setup/validation</change>
		</revisionDesc>
	</teiHeader>
	<text xml:lang="la">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Tandem ab admiraldo literae, quibus certiores facti sumus de proelio eiusque eventu.</s>
				</p>
				<p>
					<s n="3" xml:lang="la" type="auto">Princeps copias suas eduxerat, ut cogeret hostes e castris egredi.</s>
				</p>
				<p>
					<s n="4" xml:lang="la" type="auto">Si officio functi essent pedites, victoria haud dubie statim nullo negotio nulloque fere dispendio parta erat; peditum ignavia, quam alii perfidiam fuisse suspicantur, successum morata est.</s>
				</p>
				<p>
					<s n="5" xml:lang="la" type="auto">Quum videret princeps turpiter eos cessare, Germanos dico et Gallos, perrupit, ut saltem pudore ad pugnandum eos compelleret.</s>
				</p>
				<p>
					<s n="6" xml:lang="la" type="auto">Illic vulneratus fuit equus in armo.</s>
				</p>
				<p>
					<s n="7" xml:lang="la" type="auto">Hinc factum, ut hostes, qui non procul aberant, eo fuerint potiti, qui equum non satis tempestive recuperare potuit.</s>
				</p>
				<p>
					<s n="8" xml:lang="la" type="auto">Iam captus erat connestabilis, occisus marescalcus a Sancto Andrea, unus ex filiis connestabilis, dux Nivernensis letale vulnus acceperat.</s>
				</p>
				<p>
					<s n="9" xml:lang="la" type="auto">Frater Guysiani, quem magnum priorem vocant, graviter laesus.</s>
				</p>
				<p>
					<s n="10" xml:lang="la" type="auto">Ceciderunt ex capitibus alii circiter viginti, inter quos tres regii ordinis equites; capti ex primaria nobilitate non pauci, qui hodie in tuta custodia tenentur.</s>
				</p>
				<p>
					<s n="11" xml:lang="la" type="auto">Strenue, ut viros militares decet, se gesserunt Germani equites; similis in equitatu Gallico alacritas.</s>
				</p>
				<p>
					<s n="12" xml:lang="la" type="auto">Magna in toto hostium exercitu edita strages.</s>
				</p>
				<p>
					<s n="13" xml:lang="la" type="auto">Ex nostris quinta pars non periit.</s>
				</p>
				<p>
					<s n="14" xml:lang="la" type="auto">Inter captivos nemo est excepto principe, de quo magnopere simus anxii praeter unum, cognomine Movifium Simphaleum.</s>
				</p>
				<p>
					<s n="15" xml:lang="la" type="auto">Quum nox urgeret, utrique se in castra receperunt.</s>
				</p>
				<p>
					<s n="16" xml:lang="la" type="auto">Apud hostes summa trepidatio.</s>
				</p>
				<p>
					<s n="17" xml:lang="la" type="auto">Nostris postridie tanta fiducia, ut hostes lacessere non dubitaverint.</s>
				</p>
				<p>
					<s n="18" xml:lang="la" type="auto">Continuit se Guisianus intra suas munitiones.</s>
					<s n="19" xml:lang="la" type="auto">Amiraldo satis fuit specimen illud edidisse.</s>
				</p>
				<p>
					<s n="20" xml:lang="la" type="auto">Princeps in arce quadam inter Carnutes et Druydas<note xml:id="fn1" type="footnote" n="1">d. h. zwischen Chartres und Dreux.</note> custoditur.</s>
				</p>
				<p>
					<s n="21" xml:lang="la" type="auto">Regina urbem primariam Carnutum profecta est.</s>
				</p>
				<p>
					<s n="22" xml:lang="la" type="auto">Paulo post rex sequutus.</s>
				</p>
				<p>
					<s n="23" xml:lang="la" type="auto">Iam haud dubie illuc adductus fuit princeps.</s>
				</p>
				<p>
					<s n="24" xml:lang="la" type="auto">Quis fuerit colloquii finis, nescitur, nisi quod metuenda est nimia est propensio ad spem vanam pacificationis, quae hactenus omnium nobis malorum causa fuit, quia ter et quater indigne proditus adduci nunquam potuit, ut sibi caveret, quanquam satis animose custodibus se opponit, ut dicas induisse virilem spiritum ab ipso die proelii.</s>
				</p>
				<p>
					<s n="25" xml:lang="la" type="auto">Profert edictum, quod mense iulio regis nomine promulgaverunt hostes, ubi dicitur susceptum fuisse bellum eius liberandi causa.</s>
				</p>
				<p>
					<s n="26" xml:lang="la" type="auto">Negat igitur consentaneum esse, ut nunc captivus fiat.</s>
				</p>
				<p>
					<s n="27" xml:lang="la" type="auto">Addit etiam, quum ordinum suffragiis creatus sit regni gubernator, qui regis personam repraesentet, neminem esse, cui liceat manum iniicere in ipsum, qui secundus est a rege.</s>
				</p>
				<p>
					<s n="28" xml:lang="la" type="auto">Pridie, quam comissum fuit proelium, princeps successorem Admiraldum nominaverat.</s>
				</p>
				<p>
					<s n="29" xml:lang="la" type="auto">In eius nomen iterum iurarunt omnes copiae.</s>
				</p>
				<p>
					<s n="30" xml:lang="la" type="auto">Ex peditibus recepit non poenitendam copiam.</s>
					<s n="31" xml:lang="la" type="auto">Mille lansquenetti, vel circiter, in patriam reversi sunt.</s>
				</p>
				<p>
					<s n="32" xml:lang="la" type="auto">Reitteri non minus alacres quam initio: nullus tumultus, nullum defectionis signum.</s>
				</p>
				<p>
					<s n="33" xml:lang="la" type="auto">Dux ipse ad constantiam socios omnes hortatur et optime sperat.</s>
				</p>
				<p>
					<s n="34" xml:lang="la" type="auto">Rogat etiam ne fides habeatur literis principis, donec libertati suae fuerit redditus.</s>
				</p>
				<p>
					<s n="35" xml:lang="la" type="auto">Incredibile est quod dicam, et tamen verissimum, connestabilem a duodecim tantum hominibus deductum fuisse Aureliam usque, et quidem tanta celeritate ut urbem ingressi sint paulo post viginti quatuor horas, confectis triginta milliaribus Gallicis, hoc est itinere quindecim horarum.</s>
				</p>
				<p>
					<s n="36" xml:lang="la" type="auto">Admiraldus statuerat Anglos sibi adiungere.</s>
					<s n="37" xml:lang="la" type="auto">Quod si res postularet, non reformidabat secundum proelium.</s>
				</p>
				<p>
					<s n="38" xml:lang="la" type="auto">Si forte versus Lugdunum tendat, ne putetis eum fugitare.</s>
				</p>
				<p>
					<s n="39" xml:lang="la" type="auto">Spargitur quidem fama, eum quaerere pacatam regionem ubi reficiat copias, sed latet aliquod interius consilium.</s>
				</p>
				<p>
					<s n="40" xml:lang="la" type="auto">Et certe magni interest, Lugduno mature ferri suppetias, antequam maiore annonae penuria illic laboretur.</s>
				</p>
				<p>
					<s n="41" xml:lang="la" type="auto">Accessit baronis Adressii defectio.</s>
				</p>
				<p>
					<s n="42" xml:lang="la" type="auto">Quod si profligatus fuerit dux Nemorsus, latrunculis purgatus erit totus tractus Galliae usque in Aquitaniam.</s>
				</p>
				<p>
					<s n="43" xml:lang="la" type="auto">Provincia linguae occitanae vino et frumento sic abundat ut viis patefactis Lugdunenses futuri sint extra famis periculum.</s>
				</p>
				<p>
					<s n="44" xml:lang="la" type="auto">Ita in posterum timenda non erit obsidio.</s>
				</p>
				<p>
					<s n="45" xml:lang="la" type="auto">Et si duo equitum millia venerint in subsidium, secum reducent non paucos comites, quae valida erit accessio.</s>
				</p>
				<p>
					<s n="46" xml:lang="la" type="auto">Qui Bezae nostri literas mihi afferebat vel interceptus fuit vel erravit per ambages.</s>
				</p>
				<p>
					<s n="47" xml:lang="la" type="auto">Scripserat quatuor diebus ante proelium in tela, sed nuncii stultitia literae aliquamdiu vagatae sunt antequam mihi redderentur.</s>
				</p>
				<p>
					<s n="48" xml:lang="la" type="auto">Exemplar mitto.</s>
				</p>
				<p>
					<s n="49" xml:lang="la" type="auto">Ipse quidem Aureliae est incolumis, quum ad proelium fortiter cohortatus fuerit milites et inter principia steterit, ac si unus esset ex signiferis.</s>
				</p>
				<p>
					<s n="50" xml:lang="la" type="auto">Hic rerum nostrarum status.</s>
				</p>
				<p>
					<s n="51" xml:lang="la" type="auto">Magnum scilicet operae precium sibi facere visi sunt hostes, si iactantiarum fumos spargerent ad perstringendos simplicium oculos.</s>
				</p>
				<p>
					<s n="52" xml:lang="la" type="auto">Sed historiam fideliter descripsi.</s>
				</p>
				<p>
					<s n="53" xml:lang="la" type="auto">Unum est quod abs te et bonis omnibus magnopere flagito, ut si qua sit fama de adventu cardinalis Lotharingii propere mihi significes.</s>
				</p>
				<p>
					<s n="54" xml:lang="la" type="auto">Fingit se iter facere ad novum Romanorum regem ut sit proxeneta qui coniugium regis Galliae cum illius filia conciliet.</s>
				</p>
				<p>
					<s n="55" xml:lang="la" type="auto">Verum aliud cogitat.</s>
				</p>
				<p>
					<s n="56" xml:lang="la" type="auto">Antequam ergo propius Galliam accesserit, nostra refert de eius itinere cognoscere.</s>
				</p>
				<p>
					<s n="57" xml:lang="la" type="auto">Tu diligenter expiscare, et si quid compertum habeas potius per equos dispositos me admone, ut scelestis eius consiliis occurratur.</s>
				</p>
				<p>
					<s n="58" xml:lang="la" type="auto">Utinam, quo tempore istac transiit Balduinuis, quispiam fuisset causae meae procurator: certe vel ius mihi fuisset negatum, vel nunquam laqueum effugisset.</s>
				</p>
				<p>
					<s n="59" xml:lang="la" type="auto">Quum mihi decretum esset morbos Polonicos hoc tempore non attingere, precibus tuis vicisti ut impium errorem quo fascinati sunt nostri detegerem.</s>
				</p>
				<p>
					<s n="60" xml:lang="la" type="auto">Miratus sum stolidam eius superbiam qui tam confidenter nobis minatur.</s>
				</p>
				<p>
					<s n="61" xml:lang="la" type="auto">Quanquam autorem epistolae suspicor esse audaculum quendam Gallum, cuius ingenium illic mihi videor tanquam in speculo cernere.</s>
				</p>
				<p>
					<s n="62" xml:lang="la" type="auto">Iudicium ergo meum tuo regatu exposui, et quia responsum de Mediatore intercidit, ne quid simile contingeret, edendum hoc curavi, quia etiam utile erit passim vulgari.</s>
				</p>
				<p>
					<s n="63" xml:lang="la" type="auto">Dum literae nuncium expectant, exorta est fama de novo conflictu, in quo caesa fuerunt duo vexilla hostium; nam quod de morte Guisiani Cameraci dicitur, mihi non est verisimile.</s>
				</p>
				<p>
					<s n="64" xml:lang="la" type="auto">Lugduno emissa sunt tria hominum millia, quae vicinum agrum popularentur.</s>
				</p>
				<p>
					<s n="65" xml:lang="la" type="auto">Multis navibus iam advectum fuit triticum.</s>
					<s n="66" xml:lang="la" type="auto">Si Matisconem recuperent, sicuti sperant, satis laxa erit annona ob liberam navigationem e Burgundia; Arar enim triticum, vinum, lignum et foenum large suppeditabit.</s>
				</p>
				<p>
					<s n="67" xml:lang="la" type="auto">Vale, clarissime vir et frater mihi ex animo observande, cum reliquis symmystis.</s>
				</p>
				<p>
					<s n="68" xml:lang="la" type="auto">Dominus vos omnes servet incolumes, spiritu semper regat, ut vestros labores benedicat.</s>
				</p>
				<p>
					<s n="69" xml:lang="la" type="auto">Genevae 16. ianuarii 1563.</s>
				</p>
				<p>
					<s n="70" xml:lang="la" type="auto">Ioannes Calvinus tuus.</s>
				</p>
				<p>
					<s n="71" xml:lang="la" type="auto">Citius has missurus eram, nisi vehementer rogasset Trecius, ut in suum abitum differam; putavit enim suum ad vos adventum fore gratiorem, si ipse perferret.</s>
				</p>
				<p>
					<s n="72" xml:lang="la" type="auto">Non erat quidem ad manum alius nuncius; sed potius in animo erat conducere, qui Bernam usque iret.</s>
				</p>
				<p>
					<s n="73" xml:lang="la" type="auto">Forte apud vos quoque volitabit rumor, quem hic sparserunt Germani de occisis in Campania legatis, quem tamen existimo vanum esse, quia consilium dederat d. Spifameo, principis legato, illustrissimus comes Palatinus, ne urgeret de mittenda legatione.</s>
				</p>
				<p>
					<s n="74" xml:lang="la" type="auto">Ita res interrupta fuerat.</s>
				</p>
				<p>
					<s n="75" xml:lang="la" type="auto">Quod autem dicunt unum fuisse ex familia Luneburgensi, alterum vero comitem Mansfeldensem, nullo modo credibile est.</s>
				</p>
			</div>
		</body>
	</text>
</TEI>