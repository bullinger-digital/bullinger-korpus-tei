<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file4075" type="Brief" source="TUSTEP-0" n="29143">
	<teiHeader xml:lang="de">
		<fileDesc>
			<titleStmt>
				<title subtype="file">Théodor de Bèze (Beza) / Genf an Heinrich Bullinger / Zürich, 12. September 1559</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl n="45" type="transcription">Vorläufige Transkription der HBBW-EditorInnen</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a38"/>
						<idno subtype="Autograph">Ms. lat. 118, f. 177</idno>
						<idno subtype="Hinweis">118, 177</idno>
					</msIdentifier>
					<msContents>
						<msItem>
							<incipit>Quod ad te iam pridem nihil literarum dedi, non ideo factum est, quod vel argumenti vel tabellariorum penuria esset</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>C.O. XVII, S. 636ff, Nr. 3114</title>
							</bibl>
							<bibl type="Gedruckt">
								<title>G. Baum, Beza II, App. p. 1</title>
							</bibl>
							<bibl type="Gedruckt">
								<title>Corr. de Bèze III, S. 20-24, Nr. 150, vergl. Corr. de Bèze IV, S. 297-299 (Anhang)</title>
							</bibl>
							<bibl type="Literatur" subtype="Zitat">
								<title>Kelley, Hotman 114 f.</title>
							</bibl>
							<bibl type="Literatur" subtype="Zitat">
								<title>Jean Boisset: La non-violence et la tradition réformée, in: BSHPF 113, 1967. (202-219), 210</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/4075">
				<correspAction type="sent">
					<persName ref="p8033" cert="high"/>
					<placeName source="l167" cert="high"><orig>Genf</orig></placeName>
					<date when="1559-09-12" cert="high"/>
				</correspAction>
				<correspAction type="received">
					<persName ref="p495" cert="high"/>
					<placeName source="l587" cert="high"><orig>Zürich</orig></placeName>
				</correspAction>
				<correspContext>
					<ref type="next_chronologically" target="file4076"/>
					<ref type="prev_chronologically" target="file4074"/>
					<ref type="next_correspondence" target="file4139"/>
					<ref type="prev_correspondence" target="file4005"/>
					<ref type="next_correspondence_request" target="file4139"/>
					<ref type="prev_correspondence_request" target="file4005"/>
					<ref type="next_correspondence_reaction" target="file4271"/>
					<ref type="prev_correspondence_reaction" target="file3239"/>
					<ref type="next_same_sender" target="file4139"/>
					<ref type="prev_same_sender" target="file4005"/>
					<ref type="next_same_addressee" target="file4076"/>
					<ref type="prev_same_addressee" target="file4062"/>
					<ref type="next_with_sender_as_addressee" target="file4139"/>
					<ref type="prev_with_sender_as_addressee" target="file4005"/>
					<ref type="next_with_addressee_as_sender" target="file4076"/>
					<ref type="prev_with_addressee_as_sender" target="file4062"/>
					<ref type="child" target="file4005"/>
				</correspContext>
			</correspDesc>
			<langUsage>
				<language ident="la" usage="1000">Latein</language>
			</langUsage>
		</profileDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<text xml:lang="la">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quod ad te iam pridem, nihil literarum dedi, mi pater, non ideo factum est, quod vel argumenti vel tabellariorum penuria esset, quum tam multa interea tam nova tamque prodigiosa nobis nunciata sint, sed idcirco potius quod post <persName ref="p5618" cert="high">Henrici</persName> mortem, de qua nihil necesse fuit vos facere certiores, mira fuit rerum omnium varietas, adeo ut nihil nisi incertum et ambiguum ad nos perferretur.</s>
					<s n="3" xml:lang="la" type="auto">Nunc vero paucis accipe quis sit <persName type="auto_name">Gallicarum</persName> rerum status.</s>
				</p>
				<p>
					<s n="4" xml:lang="la" type="auto">Nam haec eadem plenius ex eo cognosces qui has tibi literas reddit.</s>
				</p>
				<p>
					<s n="5" xml:lang="la" type="auto"><persName type="auto_name">Guisiani</persName> fratres ita inter se regnum sunt partiti ut regi nihil praeter inane nomen sit relictum.</s>
					<s n="6" xml:lang="la" type="auto">Nam cardnalis praefectus est thesauris et omni iurisdictioni, alter rei militari ut re vera sit conestabilis.</s>
					<s n="7" xml:lang="la" type="auto">Navarrus, ad quem iure ipso et more maiorum hactenus inviolata pertinebat regni administratio, quamvis a plerisque ecclesiis salutatus et rogatus ne tam praeclaram et divinitus oblatam occasionem negligeret, quamvis summo et aperto ludibrio a Guisianis exceptus, tamen omnibus annuit et suo exemplo confirmavit Christi dictum: Difficile est divitem ingredi in regnum coelorum.</s>
					<s n="8" xml:lang="la" type="auto">Plane igitur regnat cardinalis, omnibus quidem invisus, sed quem etiam metuant omnes, adeo verum est vetus illud proverbum: Galli stolidi.</s>
					<s n="9" xml:lang="la" type="auto">Mutuo sumpserunt a <placeName ref="l150" cert="high">Ferrariensi</placeName> duce quadringenta coronatorum millia, quoniam scilicet auro ipsi non abundant.</s>
					<s n="10" xml:lang="la" type="auto">Exspectant etiam copias ex Germania, et <persName type="auto_name">Scoticum</persName> bellum praetexunt, sed plerique suspicantur aperte regium diadema peti.</s>
					<s n="11" xml:lang="la" type="auto">Ex his facile tibi est coniicere quae tempestas ecclesiis immineat, eo ipso tempore quo species aliqua libertatis affulserat.</s>
					<s n="12" xml:lang="la" type="auto">Neque enim cardinalis iam contentus est minis, sed quod sub <persName ref="p5618" cert="high">Henrico</persName> coeperat aperte molitur, quoniam illius acuit furorem nostra patientia.</s>
					<s n="13" xml:lang="la" type="auto">Itaque non unis quibusdam iam audet minari, sed passim sese praedicat integram factionem, civitates, populos perditurum.</s>
					<s n="14" xml:lang="la" type="auto"><persName type="auto_name">Philippus</persName> altera ex parte ita furit ut <persName ref="p5618" cert="high">Henricum</persName> dicas duntaxat lusisse.</s>
				</p>
				<p>
					<s n="15" xml:lang="la" type="auto">Aiunt enim apud <persName type="auto_name">Flandros</persName> renovatam, atque adeo re ipsa iam usurpatam legem illam Macedonicam, si modo lex est appellanda, qua cavebatur ut si quis laesae maiestatis accusaretur, non ipse modo sed etiam omnes ipsius cognati rei essent et illo convicto simul damnarentur.</s>
					<s n="16" xml:lang="la" type="auto">Hoc tamen exceptum audimus, ut si forte cognati papistae fuerint, prius strangulentur quam comburantur.</s>
					<s n="17" xml:lang="la" type="auto">Haec ad nos cuiusdam non prorsus vani hominis literis perscripta sunt de <persName type="auto_name">Philippo</persName>, quae si vera sunt vides vix ullum fidelibus locum tutum fore.</s>
					<s n="18" xml:lang="la" type="auto">Est enim deferentibus cognatis impunitas promissa.</s>
				</p>
				<p>
					<s n="19" xml:lang="la" type="auto">Quid idem ille <persName ref="p18573" cert="high">Pharao</persName> in Hispanos paret, puto iam tibi satis notum esse.</s>
					<s n="20" xml:lang="la" type="auto">Apud <persName type="auto_name">Pedemontanos Valdensium</persName> ecclesiae nihilo mitiora exspectant a <persName type="auto_name">Caroli</persName> alumno, novo principe famelico, et in omnes corradendae pecuniae occasiones intento, adde etiam <persName type="auto_name">Philippi</persName> mancipio.</s>
					<s n="21" xml:lang="la" type="auto">Vidua regina admonita ab ecclesia <placeName type="citizen_name" ref="l378" cert="high">Parisiensi</placeName> gravissimis literis, spem aliquam fecerat, sed ea nunc ita blanditur cardinali, ut nihil ab ea laeti exspectandum satis appareat.</s>
					<s n="22" xml:lang="la" type="auto">Itaque ecclesia <placeName ref="l378" cert="high">Parisiensis</placeName> tota paene iam est dissipata, quoniam ne domi quidem tuto latere licet, multis iam interceptis catalogis, et impiorum audacia ita furente ut quidvis iam eis liceat.</s>
					<s n="23" xml:lang="la" type="auto">In reliquis ecclesiis, si paucas excipias Tholosanae et <placeName type="auto_name">Burdegalensis</placeName> iurisdictionis, adhuc satis tranquilla omnia.</s>
					<s n="24" xml:lang="la" type="auto">Interea omnes ministri fortiter pergunt, et praeter spem sperant.</s>
				</p>
				<p>
					<s n="25" xml:lang="la" type="auto">Saepe consulimur an liceat adversus istos, non tantum religionis sed etiam regni hostes insurgere, quum praesertim secundum leges nulla sit adhuc penes regem ipsum autoritas qua illi niti possint.</s>
					<s n="26" xml:lang="la" type="auto">Neque enim desunt multi <persName type="auto_name">Scaevolae</persName> qui certa etiam morte parati sint veram libertatem redimere, si iusta vocatio appareat.</s>
					<s n="27" xml:lang="la" type="auto">Nos hactenus respondimus precibus et patientia superandam esse tempestatem, et eum non defuturum qui tam mirifico exemplo nuper ostenderit non modo quid possit ecclesiae suae causa, sed etiam velit.</s>
				</p>
				<p>
					<s n="28" xml:lang="la" type="auto">Huic consilio hactenus paruerunt.</s>
				</p>
				<p>
					<s n="29" xml:lang="la" type="auto">Rogant autem vehementer ut omnes ecclesiae, et vestra praesertim, quae fere una in Helvetia celebratur, sui in publicis ac privatis precibus meminerit, quod quidem vos sedulo curaturos non dubitamus.</s>
					<s n="30" xml:lang="la" type="auto">In <placeName type="auto_name">Calabria</placeName> captus est vir insignis <persName type="auto_name">Ludovicus Paschalis</persName>, qui Lausanna eo profectus fuerat, ecclesiarum rogatu, quae nunc et ipsae multis iam captis periclitantur.</s>
					<s n="31" xml:lang="la" type="auto">Dominus eas consoletur et nos quoque, ut tandem ad nos veniam, tempestive confirmet.</s>
					<s n="32" xml:lang="la" type="auto">Quid enim aliud istos moliri putes, quam ut eam urbem, pessundent qua vel una eversa exsitimant omnia pulchre sibi confecta?</s>
					<s n="33" xml:lang="la" type="auto">Dux novus iam fertur <persName type="auto_name">Lugdunum</persName> transiisse <placeName type="citizen_name" ref="l1221" cert="high">Nicaeam</placeName> versus.</s>
					<s n="34" xml:lang="la" type="auto">Bene habet, quod ita ab illis contemnimur ut ne dignos quidem exsitiment quos alloquantur.</s>
				</p>
				<p>
					<s n="35" xml:lang="la" type="auto">Ita enim certe magna nos molestia liberant.</s>
					<s n="36" xml:lang="la" type="auto">Interea dei gratia, non modo nullam hic perturbationem, sed multo etiam firmiores animos mihi videor animadvertere quam unquam antea.</s>
					<s n="37" xml:lang="la" type="auto">Exspectabimus ergo quidquid dederit dominus, et, ut spero, bonitate ipsius potius quam ullorum hominum freti perferemus.</s>
					<s n="38" xml:lang="la" type="auto"><persName ref="p540" cert="high">Calvinus</persName> noster suo more pergit, <persName ref="p3429" cert="high">Viretus</persName> quoque valet, si oculos excipias.</s>
				</p>
				<p>
					<s n="39" xml:lang="la" type="auto">Transiit hac nuper d. <persName ref="p8018" cert="high">Hallerus</persName>, sed nullo penitus ex fratribus salutato, quod minime speraveramus.</s>
				</p>
				<p>
					<s n="40" xml:lang="la" type="auto">Multae hic febres infantes multos absumpserunt, ac quosdam etiam omnium aetatum, inter quos magno cum nostro dolore <persName type="auto_name">Robertum Stephanum</persName> numeramus, incomparabilis diligentiae et singularis probitatis hominem, quem nudius tertius ad sepulchrum sumus prosequuti.</s>
					<s n="41" xml:lang="la" type="auto">Successit <persName type="auto_name">Henricus Stephanus</persName> quem unum ex filiis haeredem nuncupavit et de quo multa nobis pollicemur, si dominus eum superstitem servarit.</s>
					<s n="42" xml:lang="la" type="auto">Quod superest academiola nostra mediocri successu quotidie augetur, cuius leges ad te mitto.</s>
					<s n="43" xml:lang="la" type="auto">Sunt alia praeterea nonnulla quod attinet ad <placeName ref="l378" cert="high">Parisiensem</placeName> ecclesiam quae ex eo cognosces qui has tibi literas reddidit.</s>
					<s n="44" xml:lang="la" type="auto">Venit enim ille ad nos ex ea ipsa ecclesia, ac proinde vobis omnia ut testis oculatus exponet.</s>
					<s n="45" xml:lang="la" type="auto">Proficiscitur autem ad vos ex nostro consilio, ac proinde rogo te, mi pater, ut eum istic autoritate tua ac consilio iuves, id est, ut tui similis esse pergas in iuvando pio ac peregrino homine.</s>
					<s n="46" xml:lang="la" type="auto">Id quod ego pluribus a te contenderem nisi iam pridem quae tua sit tum pietas tum humanitas, non in amicis modo sed etiam in me ipso non semel essem expertus.</s>
				</p>
				<p>
					<s n="47" xml:lang="la" type="auto">Idem reliquis fratribus ac collegis tuis mihi in domino plurimum observandis testatum esse cupio, ad quos privatim ac sigillatim scripsissem, si licuisset.</s>
					<s n="48" xml:lang="la" type="auto">Quod superest dominum Iesum precor ut te salvum ac incolumem ecclesiae suae servet, tuisque laboribus magis ac magis benedicat.</s>
					<s n="49" xml:lang="la" type="auto">D. <persName ref="p8111" cert="high">Martyrem</persName>, d. <persName ref="p8011" cert="high">Gvaltherum</persName> caeterosque observandos fratres rogo ut meo nomine salvere iubeas.</s>
					<s n="50" xml:lang="la" type="auto">Bene vale.</s>
				</p>
				<p>
					<s n="51" xml:lang="la" type="auto"><placeName ref="l167" cert="high">Genevae</placeName> 12 sept.</s>
				</p>
				<p>
					<s n="52" xml:lang="la" type="auto">Tuus <persName ref="p8033" cert="high">Beza</persName>.</s>
				</p>
				<p>
					<s n="53" xml:lang="la" type="auto">Eximio Christi servo d. Henrico Bullingero ecclesiae Tigurinae vere fido pastori et patri mihi plurimum observando.</s>
					<s n="54" xml:lang="la" type="auto">Tiguri.</s>
				</p>
			</div>
		</body>
	</text>
</TEI>