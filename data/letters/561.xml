<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file561" type="Brief" source="TUSTEP" n="19146">
	<teiHeader xml:lang="de">
		<fileDesc>
			<titleStmt>
				<title subtype="file">Wolfgang Musculus (Müsli, Meuslin) / Bern an Heinrich Bullinger / Zürich, 21. Juni 1549</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl ref="b45" n="19146" type="transcription"/>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a94"/>
						<idno subtype="Autograph">E II 346,250 f.</idno>
					</msIdentifier>
					<msContents>
						<msItem>
							<incipit>Nuptiis filie tue, Bullingere charissime, ego et mei omnes omnia prospera apprecamur</incipit>
							<textLang>de</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>C.O. XIII, S. 303f, Nr. 1210</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a96"/>
						<idno subtype="Kopie">Ms S 70,127</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/561">
				<correspAction type="sent">
					<persName ref="p8417" cert="high"/>
					<placeName ref="l41" cert="high"/>
					<date when="1549-06-21" cert="high"/>
				</correspAction>
				<correspAction type="received">
					<persName ref="p495" cert="high"/>
					<placeName ref="l587" cert="high"/>
				</correspAction>
			</correspDesc>
			<langUsage>
				<language ident="de" usage="4">Deutsch</language>
				<language ident="la" usage="996">Latein</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t5"/>
					<category n="t10"/>
				</taxonomy>
			</classDecl>
		</encodingDesc>
		<revisionDesc status="finished">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!561!Autograph!00%20E_II_346__fol__250_r_.tif/full/max/0/default.jpg" n="1">
				<desc subtype="path">561/Autograph/00 E_II_346__fol__250_r_.tif</desc>
			</graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!561!Autograph!01%20E_II_346__fol__250_v_.tif/full/max/0/default.jpg" n="2">
				<desc subtype="path">561/Autograph/01 E_II_346__fol__250_v_.tif</desc>
			</graphic>
		</surface>
		<surface>
			<graphic xml:id="img3-0" url="https://media.sources-online.org/cantaloupe/iiif/3/bullinger!561!Autograph!02%20E_II_346__fol__251_r_.tif/full/max/0/default.jpg" n="3">
				<desc subtype="path">561/Autograph/02 E_II_346__fol__251_r_.tif</desc>
			</graphic>
		</surface>
		<surface>
			<graphic xml:id="img4-0" url="https://media.sources-online.org/cantaloupe/iiif/3/bullinger!561!Autograph!03%20E_II_346__fol__251_v_.tif/full/max/0/default.jpg" n="4">
				<desc subtype="path">561/Autograph/03 E_II_346__fol__251_v_.tif</desc>
			</graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la">S. D.</s>
					<s n="2" xml:lang="la">Nuptiis filię tuę, <persName ref="p495">Bullingere</persName> charissime, ego et mei omnes omnia prospera apprecamur.</s>
					<s n="3" xml:lang="la">Det dominus, ut matrimonio fruantur felici, commodo et foecundo, faxitque, ut videas filios filiorum ac filiarum tuarum in pace ecclesię Christi.</s>
					<s n="4" xml:lang="la">Facile credo singulare fuisse harum nuptiarum spectaculum et effusum honorum omnium gaudium non modo propter praecedentis pastoris memoriam, sed et propter praesentis prosperitatem et successum.</s>
				</p>
				<p>
					<s n="5" xml:lang="la">Oro dominum, ut hunc rerum tuarum cursum ad finem usque sua gratia dirigat nec permittat, ut aliqua offensione interturbetur.</s>
					<s n="6" xml:lang="la">Dolorum et molestiarum alias satis est.</s>
					<s n="7" xml:lang="la">Ostendat in te ac tuis dominus, quam possit etiam in rebus tristibus aliquos suorum in pace illęsos conservare!</s>
				</p>
				<p>
					<s n="8" xml:lang="la">De conciliatione inter vos istic et <persName ref="p540">Calvinum</persName> ac <persName ref="p1049">Farellum</persName> constituta feci quod petis.</s>
					<s n="9" xml:lang="la">Cum primum legeretur in conventu fratrum, non mihi modo sed et aliis videbatur hoc scriptum longius petitum habere principium, ideoque obscurius quam quod rudioribus probari posset.</s>
					<s n="10" xml:lang="la">Sic, inquam, videbatur, quum primum legeretur.</s>
					<s n="11" xml:lang="la">Lectum est autem obiter ac semel tantum, nec posthac in manu mea fuit.</s>
					<s n="12" xml:lang="la">Sententia non improbabatur a quoquam, mihi maxime probabatur.</s>
					<s n="13" xml:lang="la">Haec ut acciderunt ad te simpliciter scripsi.</s>
				</p>
				<p>
					<s n="14" xml:lang="la">Nunc, quoniam sic voluisti, resumpsi hasce concordię formulas et singulas diligenter inspexi.</s>
					<s n="15" xml:lang="la">Et quo magis eas ac propius intueor, hoc magis Deo gratias ago quod hoc pacto dedit simultatem illam e medio tolli, quę sinistrę suspicionis interventu et hominum inquietorum studio fuerat oborta.</s>
					<s n="16" xml:lang="la">Sciebam antea nihil dissensionis in hac sententia esse in cordibus vestris utrinque, modo de formulis loquendi certi aliquid statui posset.</s>
					<s n="17" xml:lang="la">Facile cogitabam quae utrique parti obstarent remorę.</s>
				</p>
				<p>
					<s n="18" xml:lang="la">Verum beneficio Domini sublatum esse video quicquid speratam hanc conciliationem, imo verius declarationem, impedivit hactenus.</s>
					<s n="19" xml:lang="la">Nihil est itaque quod in hoc scripto vel mutatum, vel additum, vel sublatum velim.</s>
					<s n="20" xml:lang="la">Et huius meae sententię testimonium habes hoc meum chirographum.</s>
					<s n="21" xml:lang="la">Quod vero publicationem scripti huius concernit, ut ingenue dicam, arbitror non esse praeter rationem factum quod fratres hic in illam aegre consentiunt, a quibus me seiungere non convenit.</s>
					<s n="22" xml:lang="la">Cogitant illi etiam atque etiam cavendum, ne quid huic ecclesię offundatur, cuius novitate nova excitetur commotio, idque inter eos quorum animi vix aliquantulum post praecedentem perturbationem consederunt.</s>
					<s n="23" xml:lang="la">Ego, ut homo peregrinus, et morum huius gentis adhuc ignarus, ubi huiusmodi causas audio, quid possum aliud quam ut illis credam qui se ingenia sui magistratus et populi ad unguem tenere dicunt?</s>
					<s n="24" xml:lang="la">Et tu ipse, cum huc <placeName ref="l41">Bernam</placeName> migraturus essem, monebas ut me fratribus istis et ministris huius ecclesię coniungerem: id quod et diligenter facio, facturusque sum quoad eius ad conservandam veritatem et ecclesię pacem fieri potest.</s>
					<s n="25" xml:lang="la">Haec ad te tanquam fratrem amicissimum et prudentem ecclesię Dei ministrum scribo.</s>
					<s n="26" xml:lang="la">Communes vestrę literę, quibus nostris respondetis, nondum sunt in conventu lectę, ut nondum scire liceat quid sint effecturę.</s>
				</p>
				<p>
					<s n="27" xml:lang="la"><persName ref="p8440">Gervasio</persName> nostro cuperem ex animo consultum esse.</s>
					<s n="28" xml:lang="la">Sed quid ego potero, ubi tu pro tua authoritate et diligentia nihil efficis.</s>
				</p>
				<p>
					<s n="29" xml:lang="la">Sortem illius et aliorum bonorum virorum deplorare possum, iuvare non possum.</s>
					<s n="30" xml:lang="la">Video levissimos homines, ipsissima ecclesię offendicula et detrimenta, Christi praeesse ecclesiis illosque etiam graviter accusatos non moveri.</s>
					<s n="31" xml:lang="la">Et hę fiunt inter eos, qui de evangelio dei gloriantur, si tamen etiam gloriantur.</s>
					<s n="32" xml:lang="la">Obsecro, quid tandem futurum putabimus?</s>
					<s n="33" xml:lang="la">Interea negliguntur, quorum et docctrina et vita multorum annorum testimonio inculpata probatur.</s>
				</p>
				<p>
					<s n="34" xml:lang="la">Sic non consulitur ecclesiis, sed privatis et carnis servitur affectibus.</s>
					<s n="35" xml:lang="la">Haec, inquam, deplorare possumus et de futuro eventu omnium facillime et certissime divinare, emendare vero non item.</s>
				</p>
				<p>
					<s n="36" xml:lang="la">Faciat illud Christus ad quem ecclesię pertinent, quas sanguine suo redemit.</s>
					<s n="37" xml:lang="la">Occalluerunt iam aures nostrę ad rumores adulteriorum, scortationum, ebrietatis, et quę alia huiusmodi ne in auditoribus quidem ferri debebant, quę scelera nunc ab ecclesię ministris designantur et quorum foetorem, quod peius etiam est, pauci moleste ferre videntur.</s>
					<s n="38" xml:lang="la">Huic malo erat summa vigilantia ac severitate occurrendum, per eos potissimum, qui aliquid adhuc pro veritate Christi et ad ecclesiarum aedificationem praestare possunt, quibus omnino pereundum, nisi fuci ac labes tollantur et fideles pastores substituantur.</s>
				</p>
				<p>
					<s n="39" xml:lang="la">Scripsit ad me D. <persName ref="p8121">Christophorus Montius</persName>, secretarius <placeName ref="l830">Anglicus</placeName>, qui nunc <placeName ref="l491">Argentinae</placeName> moratur, sed de rebus <placeName ref="l491">Argenti[nensibus]</placeName> ne gry quidem, quod vehementer admiratus sum.</s>
					<s n="40" xml:lang="la">De <placeName ref="l830">Anglia</placeName> scribit, quod ibi bellum <placeName ref="l2524">Scoticum</placeName> vehementer ferveat et quod <placeName ref="l832">Gallus</placeName> ob hanc potissimum causam foedus cum <placeName ref="l862">Elvetiis</placeName> restaurare conetur, ut opera illorum adversum <placeName ref="l830">Anglos</placeName> utatur.</s>
					<s n="41" xml:lang="la">Religionem in <placeName ref="l830">Anglia</placeName> strenue propagari et confirmari scribit idque publico parlamenti ac regis decreto.</s>
					<s n="42" xml:lang="la">De Caesare adiicit, quod is certo militem colligat et <placeName ref="l822">Germaniam</placeName> impetiturus videatur, licet nondum liqueat, quam illius partem invadere statuerit.</s>
					<s n="43" xml:lang="la">In rege <placeName ref="l2472">Polonię</placeName> scribit magnam esse spem de reformanda religione.</s>
					<s n="44" xml:lang="la">Adiicit etiam de nonnullis <placeName ref="l875">Hispanorum</placeName> cohortibus, quę <placeName ref="l257">Constantiam</placeName> petierint; verum ea res, ut compertum esse audio, nihil habet veri.</s>
				</p>
				<p>
					<s n="45" xml:lang="la">Ignosce prolixitati; scio te occupatiorem esse, quam cui prolixius scribi debeat.</s>
					<s n="46" xml:lang="la">Commendo te, tuos omnes, fratres ac dominos meos, et ecclesiam vestram gratię dei.</s>
					<s n="47" xml:lang="la" ana="salute">Salutant vos mei omnes, uxor ac liberi.</s>
					<s n="48" xml:lang="la" ana="farewell">Optime vale, virorum charissime.</s>
				</p>
				<p>
					<s n="49" xml:lang="de"><placeName ref="l41">Bernę</placeName> 21. Julii 1549.</s>
				</p>
				<p>
					<s n="50" xml:lang="la"><persName ref="p8417">W[olfgangus] Musculus</persName>, tuus in domino.</s>
				</p>
				<p>
					<s n="51" xml:lang="la">Eum, qui has reddit, non est opus ut tibi commendem, cum vobis iam olim sit notissimus.</s>
					<s n="52" xml:lang="la">Non erit infrugiferum, ut cum eo de conciliatione vestra conferas.</s>
				</p>
				<p>
					<note type="address">[Adresse:]</note>
					<s n="53" xml:lang="la">Clarissimo theologo M. <persName ref="p495">Heinrycho Bullingero</persName>, <placeName ref="l587">Tigurinae</placeName> ecclesiae pastori vigilantissimo, domino ac fratri in Christo charissimo.</s>
					<s n="54" xml:lang="la"><placeName ref="l587">Tiguri</placeName>.</s>
				</p>
			</div>
		</body>
	</text>
</TEI>