<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file1252" type="Brief" source="TUSTEP" n="21094">
	<teiHeader xml:lang="de">
		<fileDesc>
			<titleStmt>
				<title subtype="file">Peter Martyr (Pietro Martire) Vermigli (Vermilius) / Oxford an Heinrich Bullinger / Zürich, 25. April 1551</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl n="45" type="transcription">Vorläufige Transkription der HBBW-EditorInnen</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a94"/>
						<idno subtype="Autograph">E II 369,97</idno>
					</msIdentifier>
					<msContents>
						<msItem>
							<incipit>Binas tuas accepi eodem propemodum tempore; utque me valde recrearunt, ita me tibi magis magisque obnoxium reddiderunt.</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Ep. Tig. III</title>
								<note type="Hinweis">Nr. 232</note>
							</bibl>
							<bibl type="Gedruckt">
								<title>Zurich Letters III, S. 493ff, Nr. 232</title>
							</bibl>
							<bibl type="Gedruckt" subtype="Teildruck">
								<title>C.O. XIV, S. 109f, Nr. 1485</title>
							</bibl>
							<bibl type="Literatur">
								<title>West, A study of Hooper 75 (Anm. 304)</title>
							</bibl>
							<bibl type="Literatur">
								<title>D.A. Scales 208</title>
							</bibl>
							<bibl type="Literatur">
								<title>M.W. Anderson, in: 16th Cent. journal 4, 1973, 46</title>
							</bibl>
							<bibl type="Literatur">
								<title>M.W. Anderson, Martyr in exile 140 f., 143, 472, Nr. 56</title>
							</bibl>
							<bibl type="Literatur">
								<title>A. Mühling: HB's europ. Kirchenpolitik 166 f.</title>
							</bibl>
							<bibl type="Literatur" subtype="Erwähnung">
								<title>M.A. Overell, Peter Martyr in England, in: The Sixteenth Century Journal XV, 1984, S. 94, 98</title>
							</bibl>
							<bibl type="Literatur" subtype="Erwähnung">
								<title>Corda: Veritas Sacramenti 76, A 103 f.</title>
							</bibl>
							<bibl type="Literatur" subtype="Teilübersetzung">
								<title>Corda: Veritas Sacramenti 79</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a96"/>
						<idno subtype="Kopie">Ms S 74,189</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/1252">
				<correspAction type="sent">
					<persName ref="p8111" cert="high"/>
					<placeName ref="l376" cert="high"><orig>Oxford</orig></placeName>
					<date when="1551-04-25" cert="high"/>
				</correspAction>
				<correspAction type="received">
					<persName ref="p495" cert="high"/>
					<placeName ref="l587" cert="high"><orig>Zürich</orig></placeName>
				</correspAction>
				<correspContext>
					<ref type="next_chronologically" target="file1253"/>
					<ref type="prev_chronologically" target="file1251"/>
					<ref type="next_correspondence" target="file1370"/>
					<ref type="prev_correspondence" target="file1163"/>
					<ref type="next_correspondence_request" target="file1370"/>
					<ref type="prev_correspondence_request" target="file1163"/>
					<ref type="next_correspondence_reaction" target="file2908"/>
					<ref type="next_same_sender" target="file1370"/>
					<ref type="prev_same_sender" target="file1163"/>
					<ref type="next_same_addressee" target="file1259"/>
					<ref type="prev_same_addressee" target="file1232"/>
					<ref type="next_with_sender_as_addressee" target="file1370"/>
					<ref type="prev_with_sender_as_addressee" target="file1163"/>
					<ref type="next_with_addressee_as_sender" target="file1259"/>
					<ref type="prev_with_addressee_as_sender" target="file1232"/>
				</correspContext>
			</correspDesc>
			<langUsage>
				<language ident="la" usage="1000">Latein</language>
			</langUsage>
		</profileDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://iiif.bullinger-digital.ch/iiif/3/1252%2FAutograph%2F00%20E_II_369__fol__97_r_.tif/full/max/0/default.jpg" n="1"><desc subtype="path">1252/Autograph/00 E_II_369__fol__97_r_.tif</desc></graphic>
		</surface>
		<surface>
			<graphic xml:id="img2-0" url="https://iiif.bullinger-digital.ch/iiif/3/1252%2FAutograph%2F01%20E_II_369__fol__97_v_.tif/full/max/0/default.jpg" n="2"><desc subtype="path">1252/Autograph/01 E_II_369__fol__97_v_.tif</desc></graphic>
		</surface>
		<surface>
			<graphic xml:id="img3-0" url="https://iiif.bullinger-digital.ch/iiif/3/1252%2FAutograph%2F02%20E_II_369__fol__97_a_r_.tif/full/max/0/default.jpg" n="3"><desc subtype="path">1252/Autograph/02 E_II_369__fol__97_a_r_.tif</desc></graphic>
		</surface>
		<surface>
			<graphic xml:id="img4-0" url="https://iiif.bullinger-digital.ch/iiif/3/1252%2FAutograph%2F03%20E_II_369__fol__97_a_v_.tif/full/max/0/default.jpg" n="4"><desc subtype="path">1252/Autograph/03 E_II_369__fol__97_a_v_.tif</desc></graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Binas tuas, vir integerrime iuxtaque doctissime, accepi eodem propemodum tempore; utque me valde recrearunt, ita me tibi magis magisque obnoxium reddiderunt.</s>
					<s n="3" xml:lang="la" type="auto">Non solum enim librum meum excudendum typographo commendasti, sed ut operi pręesset eum virum delegisti, in quo summam fidem, insignem eruditionem, et charitatem erga me non vulgarem agnosco.</s>
					<s n="4" xml:lang="la" type="auto">Deus ipse vobis, quod ego facere non possum, cumulate rependat.</s>
					<s n="5" xml:lang="la" type="auto">Gratias item ago quod, cum sint characteres confusi difficilesque lectu, et forte alicubi scriptum depręhendatur mendosum, plusque laboris in opere sit quam putarim, vos tamen sic duram provinciam subire non detractaveritis.</s>
					<s n="6" xml:lang="la" type="auto">Rursum itaque oro deum, ut ipse mercedem tantis laboribus reponat, quando gratias dignas ego ne quidem agere possum.</s>
				</p>
				<p>
					<s n="7" xml:lang="la" type="auto">Misisti pręterea munus, quintam inquam tuarum piarum orationum decadem, atque consensionis de re sacramentaria inter vos et Calvinum.</s>
					<s n="8" xml:lang="la" type="auto">Decadem adhuc non accepi; quare cum legere non potuerim, de ea nil certi habeo quod rescribam: sed nil de illa possum mihi aliud polliceri, nisi pium, doctum, eruditum et ad ędificationem magnopere utile.</s>
				</p>
				<p>
					<s n="9" xml:lang="la" type="auto">Quę autem inter vos de sacramento eucharistię sanxistis, mihi quidem perplacent; nilque aliud magis opto quam ut in ecclesia Christi ea de re perspicua et explanata doctrina extet; quodque ad me attinet, in istam eandem sententiam et manibus et pedibus eo, nilque hic ferme aliud trado, cum de cęna domini vel agitur vel disputatur.</s>
					<s n="10" xml:lang="la" type="auto">Non tamen credere posses quam acriter, obstinate, pervicaciter, et obfirmato animo ab adversariis in hoc pręsertim articulo resistatur.</s>
				</p>
				<p>
					<s n="11" xml:lang="la" type="auto">Non potest diabolus pati ut hęc sigilla promissionum dei repurgentur; videt enim aperte quod, illis ad nativam castimoniam synceritatemque revocatis, maxima superstitionum pars erit prostrata.</s>
					<s n="12" xml:lang="la" type="auto">Ego ut sanam hanc doctrinam propugnem, nullis periculis nullisque laboribus parco: et nisi deus ipse adesset, qui me roborat, nescio interdum qui possem subsistere; sed vestris precibus ut multum fido, ita etiam illis me non dubito plurimum adiuvari.</s>
				</p>
				<p>
					<s n="13" xml:lang="la" type="auto">Credo vos de causa communis amici episcopi <placeName ref="l177" cert="high">Glocestrensis</placeName> ab aliis factos esse certiores: ego illi quibuscunque rationibus potui, suo illo tempore nunquam defui, quod ipse sensit et vidit; unde iam bene habet, et ad suum episcopatum concessit: quod ego satis pręvidi futurum, et idcirco tibi meis litteris de eius liberatione bonam spem feci.</s>
				</p>
				<p>
					<s n="14" xml:lang="la" type="auto">Predicat modo strenue ovibus a domino sibi commissis; idque, ut speratur, non erit absque fructu, quia suis concionibus populum attentum, frequentem, et diligentem habet.</s>
					<s n="15" xml:lang="la" type="auto">De illo itaque soluti sitis omni metu, eumque, ut vos credo facere, precibus iuvate.</s>
					<s n="16" xml:lang="la" type="auto">Fuit paulo ante pascha hic tribus diebus mecum <placeName ref="l376" cert="high">Oxonii</placeName>, una cum <persName type="auto_name">Michaele Coverdallo</persName>, concionatore strenuo et de re evangelica optime merito.</s>
					<s n="17" xml:lang="la" type="auto">Ambo et plebi nostrę <placeName ref="l376" cert="high">Oxoniensi</placeName> concionati sunt, et meis publicis interpretationibus epistolę ad Romanos affuerunt: nos mutuo sumus amice in domino cohortati, et maxima charitate atque coniunctione invicem prosequimur.</s>
				</p>
				<p>
					<s n="18" xml:lang="la" type="auto">Credo te non latere, quendam rabulam doctorem <placeName ref="l376" cert="high">Oxoniensem</placeName>, qui Angliam reliquit, cum iam non semel de suis superstitionibus palinodiam cecinerit, nunc adversum reverendissimum Cantuariensem archiepiscopum scripsisse de sacramento eucharistię; item in me, cum de cęlibatu clericorum, tum de iustificatione.</s>
					<s n="19" xml:lang="la" type="auto">Illi dominus archiepiscopus modo respondet; ego ad proximas ferias autumnales apologiam de utroque capite conscribam.</s>
					<s n="20" xml:lang="la" type="auto">Quod ideo dico ut intelligas quę causa sit, cur illi parrhesio de traditionibus nunc respondere non vacet: fuissem alioquin cupidus id prompte facere, quod ipse amicissime monebas.</s>
				</p>
				<p>
					<s n="21" xml:lang="la" type="auto">Iuvenes, quos ad nos misistis, omni quo potero favore atque charitate iuvabo: precor deum immortalem ut expectationi vestrę ac voluntati nostrę profectus illorum respondeat.</s>
				</p>
				<p>
					<s n="22" xml:lang="la" type="auto">Contulit mecum de illis dominus <persName ref="p672" cert="high">Coxus</persName>, et omnino videbitur ut recte curentur.</s>
					<s n="23" xml:lang="la" type="auto">De vestris aliis qui prius hic erant nihil scribo; nam illos de seipsis plura scripturos arbitror.</s>
					<s n="24" xml:lang="la" type="auto">Boni sunt, recte valent, meaque opera semper illis exposita est et parata.</s>
				</p>
				<p>
					<s n="25" xml:lang="la" type="auto">De morte d. <persName ref="p467" cert="high">Buceri</persName> diu antea vos audivisse puto: pridie kalendas martias ad deum, cui diu strenue servierat, emigravit.</s>
					<s n="26" xml:lang="la" type="auto">Ita ecclesia ministris doctissimis et veteranis militibus exarmatur.</s>
					<s n="27" xml:lang="la" type="auto">Hec facile apparent ex tyronibus, qui locum in acie impleant.</s>
					<s n="28" xml:lang="la" type="auto">Nil me peius habet, quam quod tantam penuriam ministrorum ecclesia patiatur.</s>
					<s n="29" xml:lang="la" type="auto">Admodum pauci sunt qui pericula subire velint, et Christi causam tuendam suscipere.</s>
					<s n="30" xml:lang="la" type="auto">Cantabrigiensi universitati mature succurrendum est; quam autem facile sit ut ratio bene ineatur, non adhuc possum animadvertere.</s>
					<s n="31" xml:lang="la" type="auto">Utinam a vobis quod quęritur haberi liceret!</s>
					<s n="32" xml:lang="la" type="auto">Deus te diu ecclesię incolumem servet!</s>
					<s n="33" xml:lang="la" type="auto">Omnes tuos symmistas in domino salutatos cupio.</s>
					<s n="34" xml:lang="la" type="auto">Vale et me, ut facis, ama.</s>
				</p>
				<p>
					<s n="35" xml:lang="la" type="auto"><placeName ref="l376" cert="high">Oxonii</placeName>, 25. aprilis, 1551.</s>
				</p>
				<p>
					<s n="36" xml:lang="la" type="auto">Tuus ex animo, <persName ref="p8111" cert="high">Petrus Martyr</persName>.</s>
				</p>
				<p>
					<s n="37" xml:lang="la" type="auto">Praetantissimo viro d. Heinricho Bullingero, <placeName ref="l587" type="auto_name">Tigurinae</placeName> ecclesiae pastori et episcopo vigilantissimo, domino et fratri suo longe charissimo.</s>
				</p>
				<p>
					<note>[Die Adresse von <persName type="auto_name">Johannes von Ulm</persName> geschrieben.]</note>
				</p>
			</div>
		</body>
	</text>
</TEI>