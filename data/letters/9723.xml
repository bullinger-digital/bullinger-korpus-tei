<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file9723" type="Brief" source="TUSTEP" n="44058">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich AN [Henry de Bourbon] / [Strassburg], 28. Juni 1574</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2023"/>
			</publicationStmt>
			<sourceDesc>
				<bibl type="transcription">Vorläufige Transkription der HBBW-EditorInnen</bibl>
				<msDesc type="Brief" subtype="Autograph__(Entwurf)" xml:lang="la">
					<msIdentifier>
						<!--
						<repository ref="a94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="l587">Zürich</settlement>
						<institution>Staatsarchiv</institution>
						-->
						<repository ref="a94"/>
						<idno subtype="Autograph__(Entwurf)">E II 368,649-653</idno>
					</msIdentifier>
					<msContents>
						<msItem>
							<incipit>Literas tuas, quas ad me attulit generosus d. Belovacensis mihi</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Bouvier, 1940, 522-525, (frz. T-Ü.: 304f)</title>
							</bibl>
							<bibl type="Literatur" subtype="Erwähnung">
								<title>A. Mühling: HB's europ. Kirchenpolitik 220</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Autograph__(Entwurf)" xml:lang="la">
					<msIdentifier>
						<!--
						<repository ref="a94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="l587">Zürich</settlement>
						<institution>Staatsarchiv</institution>
						-->
						<repository ref="a94"/>
						<idno subtype="Autograph__(Entwurf)">E II 368,664-667</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/9723">
				<correspAction type="sent">
					<persName ref="p495" cert="high">
						<!--
						<surname cert="high">Bullinger</surname>
						<forename cert="high">Heinrich</forename>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
						-->
					</persName>
					<placeName source="l587" cert="high"><orig>Zürich</orig></placeName>
					<date when="1574-06-28" cert="low"/>
				</correspAction>
				<correspAction type="received">
					<persName ref="p904" cert="low">
						<orig>Henry de Bourbon «Prince de Condé», Strassburg</orig>
						<!--
						<surname cert="low">de Bourbon</surname>
						<forename cert="low">Henry</forename>
						-->
					</persName>
					<placeName source="l492" cert="low"><orig>Strassburg</orig></placeName>
				</correspAction>
				<correspContext>
					<ref type="next_chronologically" target="file9724"/>
					<ref type="prev_chronologically" target="file9722"/>
					<ref type="next_correspondence" target="file9748"/>
					<ref type="prev_correspondence" target="file9697"/>
					<ref type="next_correspondence_request" target="file9748"/>
					<ref type="next_correspondence_reaction" target="file9886"/>
					<ref type="prev_correspondence_reaction" target="file9697"/>
					<ref type="next_same_sender" target="file9727"/>
					<ref type="prev_same_sender" target="file9722"/>
					<ref type="next_same_addressee" target="file9886"/>
					<ref type="prev_same_addressee" target="file9697"/>
					<ref type="next_with_sender_as_addressee" target="file9727"/>
					<ref type="prev_with_sender_as_addressee" target="file9722"/>
					<ref type="next_with_addressee_as_sender" target="file9886"/>
					<ref type="prev_with_addressee_as_sender" target="file9697"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen">
			<change>setup/validation</change>
		</revisionDesc>
	</teiHeader>
	<facsimile>
		<graphic xml:id="img1" url="9723/Autograph__(Entwurf)/00__E_II_368__S__650_.tif" n="1"/>
		<graphic xml:id="img2" url="9723/Autograph__(Entwurf)/01__E_II_368__S__651_.tif" n="2"/>
		<graphic xml:id="img3" url="9723/Autograph__(Entwurf)/02__E_II_368__S__652_.tif" n="3"/>
		<graphic xml:id="img4" url="9723/Autograph__(Entwurf)/03__E_II_368__S__653_.tif" n="4"/>
		<graphic xml:id="img5" url="9723/Autograph__(Entwurf)/04__E_II_368__S__649_.tif" n="5"/>
		<graphic xml:id="img6" url="9723/Autograph__(Entwurf)/05__E_II_368__S__649_a_.tif" n="6"/>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">Illustrissimo principi et domino d. Heinrycho Borbonio, principi Condensi, domino suo charissimo.</s>
				</p>
				<p>
					<s n="2" xml:lang="la" type="auto">Dominus Iesus Christus, unicus servator noster, benedicat tibi, princeps illustrissime et domine clementissime, ac servet te tuosque ab omni malo!</s>
				</p>
				<p>
					<s n="3" xml:lang="la" type="auto">Literas tuas, quas ad me attulit generosus dominus Belovacensis mihi summa observantia colendus, non sine ingenti gaudio legi, imprimis quod ex iis intelligerem te praesentissimo capitis periculo liberatum et ecclesiae dei rursus per dei singularem gratiam esse coniunctum.</s>
					<s n="4" xml:lang="la" type="auto">Gratulor hoc nomine tibi ex animo dominoque deo nostro gratias quas possum maximas ago, qui tui misertus ex ore leonis te eripuit, sed et in numerum sanctorum suorum iterum coaptavit.</s>
				</p>
				<p>
					<s n="5" xml:lang="la" type="auto">Eundem obnixe oro, ut te conservet et in vera fide confirmet magisque ac magis donis suis coelestibus locupletet ad tuam ipsius multorumque salutem.</s>
					<s n="6" xml:lang="la" type="auto">Certe, quo vehementiore moerore excruciatus sum, cum audirem a laniena illa horrenda Parisiensi principem Condensem cum rege Narreno utcunque in castra concessisse papistarum, ita nunc tanto perfusus sum gaudio pleniore, cum ex tua ipsius confessione syncera intelligo rediisse te in viam et tete in castris sanctae Christi ecclesiae vera cum humilitate et modestia continere.</s>
					<s n="7" xml:lang="la" type="auto">Dulcissima est profecto vox salvatoris nostri ex infirmitate lapsos consolantis et ad Petrum negatorem dicentis: "Simon, Simon, ecce Sathanas expetivit nos ut cribraret sicut triticum; sed ego rogavi pro te, Petre, ne deficiat fides tua, et tu aliquando conversus confirma fratres tuos."</s>
					<s n="8" xml:lang="la" type="auto">Sola haec salvatoris nostri salutaris sententia, ut innumera veteris ecclesiae exempla non commemorem, animi tui vulnera sanare et animum anxium ob lapsum pacare potest.</s>
				</p>
				<p>
					<s n="9" xml:lang="la" type="auto">Testamento aeterno sanxit dominus se peccatorum fidelium suorum non recordaturum amplius.</s>
					<s n="10" xml:lang="la" type="auto">Lauda ergo hanc immensam dei misericordiam, gratias age patri clementissimo, qui te ex morte in vitam revocavit huicque porro inservito soli in veritate per Christum dominum nostrum.</s>
				</p>
				<p>
					<s n="11" xml:lang="la" type="auto">Nolim autem dubitare pietatem tuam de mea, imo omnium nostrum assidua apud deum intercessione, qua et tuam salutem et universi regni Francorum domino commendamus; neque enim in terris aliud habemus praesentius remedium in omnibus nostris laboribus affectionibusque et calamitatibus quam orationem ad eum patrem nostrum per dominum Iesum Christum.</s>
					<s n="12" xml:lang="la" type="auto">In qua ut assiduus sis in omnibus tuis necessitatibus, etiam atque etiam adhortor.</s>
					<s n="13" xml:lang="la" type="auto">Habeo ob oculos exemplum evidentissimum regis potentissimi Davidis, qui, ut opus Psalmorum copiose testatur, fidelibus suis precibus victorias assequtus est maximas et tandem ad regnum pervenit satis tranquillum.</s>
					<s n="14" xml:lang="la" type="auto">Non ignoras haud dubie gloriosi regis Iosaphati exemplum, id quod in 20. cap. 2 Para... elegantissime exponitur.</s>
				</p>
				<p>
					<s n="15" xml:lang="la" type="auto">Proinde ad preces fideles omnia tua componito, et benedicet tibi dominus.</s>
				</p>
				<p>
					<s n="16" xml:lang="la" type="auto">Porro statum Gallici regni olim florentissimum usque adeo nunc perturbatum esse opera quorundam non regni salutem, sed sua potius commoda quaerentium, omnibus nobis ut quod maxime dolet; ut deum oramus, ut ipse illud pacificare dignetur.</s>
				</p>
				<p>
					<s n="17" xml:lang="la" type="auto">Proposuit mihi quaestiones aliquot generosus vir d. Belovacensis multaque mecum contulit praesertim vero de petendo auxilio duplici vel pecuniarum vel armorum ab amplissimis rebuspublicis Helvetiorum evangelicorum eaque omnia fide summa et accurata diligentia, ita ut, quamvis antea illum maxime amaverim, nunc propter illam singularem diligentiam et rebus et commissis tuis, princeps illustrissime, exequendis multo amem impensius.</s>
					<s n="18" xml:lang="la" type="auto">Ego vero, quae ille multis mihi exposuerat, bona fide retuli ad fratres et symmystas meos, ut cum eis consultarem de singulis; sciebam enim hos non minus tibi regnoque Galliae quam me absque fuco favere.</s>
					<s n="19" xml:lang="la" type="auto">Sed et tutius meliusque videbatur consilium, quod inter se rebus omnibus diligenter collatis dedissent plures viri pii et prudentes quam unus aliquis.</s>
				</p>
				<p>
					<s n="20" xml:lang="la" type="auto">Est autem hoc omnium nostrum concors in causa nobis proposita consilium:</s>
				</p>
				<p>
					<s n="21" xml:lang="la" type="auto">Quandoquidem Andegavensem vel regem Polonorum mortuo Carolo 9. agnoscitis iuxta leges Francicas fratri iure divino et humano debere succedere atque ita veluti regem iam nunc declaratum esse, nos certe aliter iudicare non possumus quam omnes bonos hunc regem, quem dedit dominus, agnoscere et ei in omnibus obedire debere, in quibus deus noster suum populum iubet regibus obedire.</s>
					<s n="22" xml:lang="la" type="auto">Unde minime suadere possumus arma expedienda vel suscipienda esse contra eum, quem vos legitimum vestrum esse regem palam agnoscitis, ni libeat rebellionis seditionisque crimen subire ac dei iram iuxta Pauli doctrinam in vos ipsos provocare.</s>
				</p>
				<p>
					<s n="23" xml:lang="la" type="auto">Cum vero nunc multa in Gallia fiant contra leges Salicas, quae inter alia prohibent foeminam gubernare regnum, et alia quaedam per illas statuantur, quae in turbis hodie minime servantur, praeterea principes illustrissimi atque hi innoxii, officiales item regni praeclari, fideles regis ministri, detinentur vincti et periculum sit, ne novus rex contra hos iuxta calumniatorum quorundam suggestiones severius procedat, sed et idem rex novus instigatus a papistis sanguini bonorum et innoxiorum inhiantibus religionem evangelii san[c]tam proscriptionibus et armis ad exemplum fratris Caroli 9. crudeliter persequatur et calamitates in regno accumulet calamitatibus totumque regnum, quod deus avertat, evertat penitus, nobis quidem consultissimum adeoque et necessarium videretur, si tu, domine princeps illustrissime, Hugonothorum omnium (quos non refragaturos in his tibi intelligimus) legationem ad novum regem mittas gratulatum quidem illi de adepto regno, sed interim oblatum ei quoque obedientiam fidelem, supplicatum praeterea, ut vinctos solvat sana, pacificata et moderata bonorum consilia de regni incolumitate saluteque non respuat, inprimis vero, ut religionem evangelicam eiusque professionem et usum sanctum libere benigne per regnum suum concedat.</s>
					<s n="24" xml:lang="la" type="auto">Proderit hic quoque plurimum, si excellentiorum principum Germaniae et quatuor evangelicarum rerumpublicarum Helveticarum legatio vestrae adiungatur, quae ista concorditer et serio a rege novo petat expositis simul rationibus, quibus permoveatur ad clementiam.</s>
					<s n="25" xml:lang="la" type="auto">Atque hic manifestum est regum corda in manu esse domini et illa hunc dirigere ut rivos aquarum et, quo ipse vult, pertrahere.</s>
					<s n="26" xml:lang="la" type="auto">Quid si Galliae tandem post tot tantosque exantlatos labores et calamitates perpessas misertus dominus regis cor flecteret in postulata illa nihil iniqui aut absurdi habenta?</s>
					<s n="27" xml:lang="la" type="auto">Sic sane pax confecta esset, quae hactenus per multos annos componi et impetrari non potuit.</s>
				</p>
				<p>
					<s n="28" xml:lang="la" type="auto">Orandum hic quoque existimamus ferventissime dominum, pacis authorem, ut legationi huic benedicat et regni afflictissimi misereatur.</s>
				</p>
				<p>
					<s n="29" xml:lang="la" type="auto">Quodsi huiusmodi legatio per te illustrissimum principem Condeum postulata fuerit ab amplissimo magistratu urbis Tigurinae, a dominis nostris clementissimis, nos quidem ministri Tigurinae ecclesiae omnem nostram operam fidelem pollicemur intercedendo et rogando, ut legati a dominis nostris benigne concedantur.</s>
					<s n="30" xml:lang="la" type="auto">Quod vero attinet ad auxilium nunc petendum eas ob causas in praesenti non tentandum existimavimus, quas d. Belovacensi exposuimus.</s>
				</p>
				<p>
					<s n="31" xml:lang="la" type="auto">Arbitramur autem in hac re, si modo videatur aequa, decens et utilis futura maturandum plurimas ob causas melius haud dubie a temetipso intellectas, quam multis sint explicandae a nobis; nam in mora et cunctatione periculum subesse quis non videat?</s>
				</p>
				<p>
					<s n="32" xml:lang="la" type="auto">Caeterum si rex, quod tamen minime futurum existimamus, omnia haec reiecerit et tyrannica vi perrumpere statuerit, commovebuntur multorum animi erga vos pacem postulantes et contra illum crudelia spirantem, suppeditabitque tunc quoque dominus, qui miseretur oppressorum, consilia salutaria afflicto suo populo, qui syncero corde pacem et aequissima petivit, assequi vero non potuit.</s>
					<s n="33" xml:lang="la" type="auto">Dabit ille, sperandum, quod vota exoptabunt sanctorum suorum; qui enim nunc iustum suum iudicium exercuit in Carolum 9., is vivit adhuc vivetque suorum vindex in sempiternum.</s>
					<s n="34" xml:lang="la" type="auto">Huius gratiae, auxilio protectionique te, principem illustrissimum ac dominum nostrum clementissimum, commendamus dominumque rogamus, ut te anima et corpore conservet.</s>
				</p>
				<p>
					<s n="35" xml:lang="la" type="auto">Commendant se tuae clementiae omnes, qui una mecum hoc consilium dedere, symmystę mei fideles et fratres charissimi, Rodolphus Gvaltherus, Rodolphus Furt(?), Iosias Simlerus, Ludovicus Lavaterus, Wolphius, Hallerus, Ioannes Iacobus Wiccius, Burghardus Lemannus etc. oramusque ut moderatum hoc nostrum consilium ab omni crudelitate alienum aequi bonique consulas.</s>
				</p>
				<p>
					<s n="36" xml:lang="la" type="auto">Datum Tiguri 28. iunii anno nostrae salutis 1574.</s>
					<s n="37" xml:lang="la" type="auto">Clementiae tuae deditissimus Heinrychus Bullingerus etc.</s>
				</p>
			</div>
		</body>
	</text>
</TEI>