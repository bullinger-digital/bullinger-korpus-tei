<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file2737" type="Brief" source="TUSTEP" n="25159">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich AN Johannes Calvin / Genf, 28. September 1555</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2023"/>
			</publicationStmt>
			<sourceDesc>
				<bibl type="transcription">Vorläufige Transkription der HBBW-EditorInnen</bibl>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="a38">
							<name>Genf BPU</name>
							<ref target="http://institutions.ville-geneve.ch/fr/bge/"/>
						</repository>
						<settlement ref="l167">Genf</settlement>
						<institution>Bibliothèque publique et universitaire</institution>
						-->
						<repository ref="a38"/>
						<idno subtype="Autograph">Ms. lat. 114, fo 89-90</idno>
					</msIdentifier>
					<msContents>
						<msItem>
							<incipit>Multum sane tihi debeo, qui ad petitionem meam in tot tantisque negotiis tuis tam diligenter et prolixe</incipit>
							<textLang>de</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>C.O. XV, S.797ff, Nr. 2307</title>
							</bibl>
							<bibl type="Literatur" subtype="Zitat">
								<title>Hundeshagen, Conflikte 302 f</title>
							</bibl>
							<bibl type="Literatur" subtype="Zitat">
								<title>Bouvier 168 f</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="a12">
							<name>Bern BB</name>
							<ref target="https://www.burgerbib.ch/de"/>
						</repository>
						<settlement ref="l41">Bern</settlement>
						<institution>Burgerbibliothek</institution>
						-->
						<repository ref="a12"/>
						<idno subtype="Kopie">B III 61, p. 491-496</idno>
						<altIdentifier>
							<idno subtype="Kopie">CA VI 32</idno>
						</altIdentifier>
					</msIdentifier>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="a96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="l587">Zürich</settlement>
						<institution>Zentralbibliothek</institution>
						-->
						<repository ref="a96"/>
						<idno subtype="Kopie">Ms S 85,177</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/2737">
				<correspAction type="sent">
					<persName ref="p495" cert="high">
						<!--
						<surname cert="high">Bullinger</surname>
						<forename cert="high">Heinrich</forename>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
						-->
					</persName>
					<placeName source="l587" cert="high"><orig>Zürich</orig></placeName>
					<date when="1555-09-28" cert="low"/>
				</correspAction>
				<correspAction type="received">
					<persName ref="p540" cert="high">
						<!--
						<surname cert="high">Calvin</surname>
						<forename cert="high">Johannes</forename>
						<graphic type="portrait" url="portraits/540_Calvin_Johannes.jpg"/>
						<ref type="wikipedia" target="https://de.wikipedia.org/wiki/Johannes_Calvin"/>
						<ref type="gnd" target="https://d-nb.info/gnd/118518534"/>
						<ref type="histhub" target="https://data.histhub.ch/person/11418245"/>
						-->
					</persName>
					<placeName source="l167" cert="high"><orig>Genf</orig></placeName>
				</correspAction>
				<correspContext>
					<ref type="next_chronologically" target="file2738"/>
					<ref type="prev_chronologically" target="file2736"/>
					<ref type="next_correspondence" target="file2740"/>
					<ref type="prev_correspondence" target="file2670"/>
					<ref type="next_correspondence_request" target="file2740"/>
					<ref type="prev_correspondence_request" target="file2652"/>
					<ref type="next_correspondence_reaction" target="file2742"/>
					<ref type="prev_correspondence_reaction" target="file2670"/>
					<ref type="next_same_sender" target="file2740"/>
					<ref type="prev_same_sender" target="file2723"/>
					<ref type="next_same_addressee" target="file2742"/>
					<ref type="prev_same_addressee" target="file2670"/>
					<ref type="next_with_sender_as_addressee" target="file2740"/>
					<ref type="prev_with_sender_as_addressee" target="file2723"/>
					<ref type="next_with_addressee_as_sender" target="file2742"/>
					<ref type="prev_with_addressee_as_sender" target="file2670"/>
				</correspContext>
			</correspDesc>
			<langUsage>
				<language ident="de" usage="0">Deutsch</language>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen">
			<change>setup/validation</change>
		</revisionDesc>
	</teiHeader>
	<text xml:lang="la">
		<body>
			<div>
				<p>
					<s n="1" xml:lang="la" type="auto">Clarissimo viro D. Ioanni Calvino fido Genevensis ecclesiae pastori domino honorando et fratri suo carissimo.</s>
					<s n="2" xml:lang="de" type="auto">Genff.</s>
				</p>
				<p>
					<s n="3" xml:lang="la" type="auto">S. D.</s>
					<s n="4" xml:lang="la" type="auto">Multum sane tibi, domine colendissime et frater carissime, debeo, qui ad petitionem meam in tot tantisque negotiis tuis tam diligenter et prolixe omnem excitati tumultus historiam descripseris.</s>
					<s n="5" xml:lang="la" type="auto">Maximas tibi pro tuis laboribus gratias ago.</s>
					<s n="6" xml:lang="la" type="auto">Vidi in illa descriptione quod partim vexat et angit, partim vero afficit bene et consolatur.</s>
				</p>
				<p>
					<s n="7" xml:lang="la" type="auto">Turbat et angit illud maxime, quod video vobis esse hostes plurimos, quos noctes atque dies omnem operam impensuros metuo, ut suam illam malitiam et causam pessimam confictis contra vos calumniis et contumeliis indignissimis purgare et ornare possint, unde inexplicabilia pericula et mala exoriantur.</s>
					<s n="8" xml:lang="la" type="auto">Consolatur autem rursus non mediocriter divina illa bonitas sapientiaque, denique praesentissimum domini in tanto periculo auxilium.</s>
					<s n="9" xml:lang="la" type="auto">Inde enim colligo eundem vobis gratia sua semper affore.</s>
					<s n="10" xml:lang="la" type="auto">Ago illi gratias pro tanto beneficio vobis in tempore mirifice praestito, oroque ut vos tueri pergat.</s>
					<s n="11" xml:lang="la" type="auto">Sed nullus propemodum de illis turbis sermo est amplius.</s>
					<s n="12" xml:lang="la" type="auto">Novae adferuntur a multis querelae de quorundam crudelitate, qui per tormenta extorqueant vinctis quae hi mox in suppliciis revocent.</s>
					<s n="13" xml:lang="la" type="auto">Item de Calvini odio implacabili contra amplissimam Bernensium rempublicam, quam nunc suggestis iniquis foederis prorogandi capitibus a clarissima Genevensium republica divellere nitatur, ut ipse cum suis Gallis urbi pro suo dominetur arbitrio.</s>
					<s n="14" xml:lang="la" type="auto">Sed intelligis me loqui non ex mea sed aliorum potius sententia.</s>
				</p>
				<p>
					<s n="15" xml:lang="la" type="auto">Interea scio quibus olim odiis beatae memoriae Zvinglius et ante saecula aliquot Chrysostomus et Ambrosius gravati, etiam ab integrioribus iudicati sint nimis esse severi.</s>
					<s n="16" xml:lang="la" type="auto">Et quidem modus in re quavis probandus est, quum et sapiens dixerit, nimium emungendo elici sanguinem.</s>
					<s n="17" xml:lang="la" type="auto">Sed te istis rebus haud dubie non immisces, quibus te isti ducem et autorem faciunt.</s>
					<s n="18" xml:lang="la" type="auto">Si quando viri boni ex principibus tibi familiares tuam rogent sententiam, scio illa te illis suggerere quae pietatis sunt ac pacis.</s>
					<s n="19" xml:lang="la" type="auto">Nam intelligis dominum deum nostrum opera usum Bernatium in asserenda liberandaque clarissima Genevensium republica a tyrannide quum papae tum principis Allobrogium nobiliumque: neque dubium est dudum illos reparaturos fuisse bellum nisi Bernatum metuissent potentiam.</s>
					<s n="20" xml:lang="la" type="auto">Ita enim domino (cui soli tribuendum est assertionis beneficium) placuit, autoritate Bernatum hostes absterrere vestros urbemque vestram tueri.</s>
				</p>
				<p>
					<s n="21" xml:lang="la" type="auto">Sicubi vero Bernenses nonnullis visi sunt imperiosius quaedam vel postulasse vel egisse aliquando, nunquam tamen beneficii illius accepti obliviscuntur cordatiores: praeterea cogitant sibi cum hominibus esse negotium, et res humanas nunquam ita purgatas esse quin de multis queri, multa denique desiderare possimus.</s>
					<s n="22" xml:lang="la" type="auto">Nunquam tam feliciter cohaerent foederati, ut non frequenter non leves utrinque videantur inferri iniuriae.</s>
					<s n="23" xml:lang="la" type="auto">Neque vero hac de causa dissuunt foedera sapientes, sed aliquando dissimulando, aliquando modeste interpellando dissidia vel oborta vel oboritura aut componunt aut praeveniunt.</s>
					<s n="24" xml:lang="la" type="auto">Cogitant in mutatione aut abrogatione longe maius fore periculum quam si foedus qualecunque prorogent.</s>
					<s n="25" xml:lang="la" type="auto">Confoederatio illa vestra cum Bernensibus non infelix fuit hactenus.</s>
					<s n="26" xml:lang="la" type="auto">Aucta est ad miraculum usque ecclesia Genevensis.</s>
					<s n="27" xml:lang="la" type="auto">Et fuit hucusque, atque manet adhuc, exsulum Christi causa asylum.</s>
					<s n="28" xml:lang="la" type="auto">Inde per universam Galliam spargitur praeconium Iesu Christi ut de aliis nationibus nihil commemorem.</s>
					<s n="29" xml:lang="la" type="auto">Potest quidem divina bonitas et potentia absque confoederatione urbem vestram servare, et quidem turpe, imo impium esset incolumitatem urbis vestrae considerationi alligare humanae.</s>
					<s n="30" xml:lang="la" type="auto">Maledictus, ait porpheta, qui ponit carnem brachium suum.</s>
					<s n="31" xml:lang="la" type="auto">Quoniam vero deus non semper miraculose sed per media agit legitima, neque humana in universum damnat auxilia, neque male hactenus cesserit vobis illa confoederatio: non temere prudentiores iudicant non deberi confoederationem illam discindi, et si discindatur non posse id quidem fieri citra luculentum piorum detrimentum.</s>
				</p>
				<p>
					<s n="32" xml:lang="la" type="auto">Res certe ista me tenet valde sollicitum, quoties cogito Genevam tot exulibus propter Christum praebere hospitia, qui tamen dispergerentur, metuo, si vel bellum recrudesceret Allobrogicum, vel itinera obsiderentur, vel si quid eveniret calamitosius, vel etiam bello sociali collideremini.</s>
					<s n="33" xml:lang="la" type="auto">Potest quidem deus suos colligere et parare suis hospitia: verum si parata iam sint non puto temere vel mutanda esse disturbanda.</s>
					<s n="34" xml:lang="la" type="auto">Verum haec ipsa apud te cogitas haud dubie; ut stolidum me hic tibi exhibeam qui occupatissimo alias ista tot verbis inculcem.</s>
					<s n="35" xml:lang="la" type="auto">Sed dabis hoc sollicito amori.</s>
					<s n="36" xml:lang="la" type="auto">Censeo omnino in iis quae sunt indifferentia cedendum esse nonnihil Bernensibus, et rursus hos non praeduros esse oportere, ut foedus hactenus pactum prorogetur ulterius, donec meliora experiamur tempora.</s>
					<s n="37" xml:lang="la" type="auto">Quamvis vero arbitrer, te pro tua prudentia istis in civilibus non innectere, quia tamen non dubito aliquando a piis rogatum tuam eis referre sententiam et conferre de rebus praesentibus, admoneo et hortor te, mi frater, tuis autor esse velis et consultor ut societati Bernensium se accommodent, ne hae duae respublicae a se invicem dissiliant maximo multorum bonorum dolore, infirmorum etiam offensione et detrimento, summa denique cum exsultatione nebulonum omnium.</s>
					<s n="38" xml:lang="la" type="auto">Vigila, obsecro, cogita ea quae pacis et aedificationis sunt, sciens tempora esse mala.</s>
				</p>
				<p>
					<s n="39" xml:lang="la" type="auto">Dominus Iesus concedat vobis recte sapere in his et in reliquis omnibus, et ea quae salubria sunt sectari consequi et retinere, adeoque et modum tenere in omnibus.</s>
					<s n="40" xml:lang="la" type="auto">Ante omnia vero oremus dominum ut is praeluceat vobis et in viis suis vos retineat semper.</s>
				</p>
				<p>
					<s n="41" xml:lang="la" type="auto">De d. Philippo non ausim tanta sperare quanta videris in tuis polliceri literis.</s>
					<s n="42" xml:lang="la" type="auto">Pius est sane et doctus sed abhorret nimium ab disputationibus etiam necessariis.</s>
					<s n="43" xml:lang="la" type="auto">Unde non possum mihi persuadere illum unquam nostram sententiam vel palam vel scripto contra aliquem vulgato defensurum.</s>
					<s n="44" xml:lang="la" type="auto">Senex est et vult in pace, si fieri possit, migrare ad dominum.</s>
				</p>
				<p>
					<s n="45" xml:lang="la" type="auto">Intelligit inter quos habitet et quanto cum periculo telam illam ordiretur.</s>
					<s n="46" xml:lang="la" type="auto">Satis igitur videbitur fecisse sibi si non coniungat se hostibus nostris, sed furores ipsorum cohibeat etc.</s>
					<s n="47" xml:lang="la" type="auto">Alioqui non dubito illum favere nobis et sentire nobiscum, imo hoc scio non levibus argumentis (adeoque ipsis eius ad me literis datis) edoctus.</s>
					<s n="48" xml:lang="la" type="auto">Misi iam ad illum unum ex filiis meis ut et ipsum audiat et bonas literas Witenbergae discat.</s>
					<s n="49" xml:lang="la" type="auto">Quod ut feliciter cadat dominum rogo.</s>
				</p>
				<p>
					<s n="50" xml:lang="la" type="auto">Contentio valde acris et odiosa exercita inter Helvetios iam propemodum per annos septem, sed sopita interim aliquoties, hac aestate rursus reparata est.</s>
					<s n="51" xml:lang="la" type="auto">Requirunt foederati nostri confirmationem ex more veteri Helveticorum foederum per solenne iuramentum, quod quum in foederum tabulis praescriptum sit, per deum et sanctos eius, eadem forma praestari contendunt.</s>
					<s n="52" xml:lang="la" type="auto">Verae autem religionis consortes, Tigurini et Bernates maxime, suam confitentes religionem aversantur vulgo receptam illam formam.</s>
				</p>
				<p>
					<s n="53" xml:lang="la" type="auto">Sequestres qui intercedunt putarunt rebus consultum omnibus, si libera permittatur in urbibus evangelicis illa formula, ita ut si qui velint iurare per deum et sanctos eius possint, si qui nolint non adigentur.</s>
					<s n="54" xml:lang="la" type="auto">Urbes vero ne hoc quidem dare voluerunt.</s>
					<s n="55" xml:lang="la" type="auto">Iam audio in proximis comitiis Badae sequestres conciliationem intulisse huiusmodi, ut ubique, tam in urbibus quam in pagis, eadem iuramenti servetur iuxta literam formula per deum et sanctos eius.</s>
					<s n="56" xml:lang="la" type="auto">Sed evangelici illa formulam non reddant, sed duntaxat per deum iurent, reliquae autem respublicae suo more iurent per deum et sanctos eius, salva utriusque partis religione et confessione.</s>
					<s n="57" xml:lang="la" type="auto">Item ut legatus Bernensis vulgari ista forma Tiguri praeeat, Tigurinus Bernae: ita tamen, ne Tigurini aut Bernenses cogantur subsequendo eandem reddere formam, sed tantum per nomen dei iurare.</s>
					<s n="58" xml:lang="la" type="auto">Quod si nolit praeire in dictando iuramento Tigurinus vel Bernas, praeeat Lucernas.</s>
					<s n="59" xml:lang="la" type="auto">De hac re nihildum est constitutum, sed consultabitur adhuc.</s>
				</p>
				<p>
					<s n="60" xml:lang="la" type="auto">Comitia nova, in quibus haec res definietur, conscripta sunt ad octobris 28.</s>
					<s n="61" xml:lang="la" type="auto">Badenam.</s>
					<s n="62" xml:lang="la" type="auto">Plerique arbitrantur, quum nostri liberati sint a vulgari forma, iisque pro sua religione per solius dei nomen iurare liceat exclusis allis diis, nihil impedire debere, si Lucernas praeeat forma vulgari.</s>
					<s n="63" xml:lang="la" type="auto">Alii etiam in hoc haerent.</s>
					<s n="64" xml:lang="la" type="auto">Quid futurum sit nescio.</s>
					<s n="65" xml:lang="la" type="auto">Spero nostros et Bernenses nihil recepturos aut facturos quod pugnet cum confessione integra religionis verae.</s>
					<s n="66" xml:lang="la" type="auto">Tu ora dominum ut haec res bene cedat.</s>
					<s n="67" xml:lang="la" type="auto">Plurimis enim subinde periculis involvimur, nec ullus apparet finis.</s>
					<s n="68" xml:lang="la" type="auto">Unde perpetuo in procinctu Martis stamus spiritualibus armis pugnantes.</s>
					<s n="69" xml:lang="la" type="auto">Dominus servet nos in sua sancta voluntate et liberet nos a malis.</s>
					<s n="70" xml:lang="la" type="auto">Vale, domine colendissime et frater in Christo carissime, una cum symmystis et fratribus atque amicis omnibus.</s>
				</p>
				<p>
					<s n="71" xml:lang="la" type="auto">Salutant te et tuos symmystas et mei omnes.</s>
					<s n="72" xml:lang="la" type="auto">Commendarem tibi hunc optimum fratrem d. Thomam Leverum, nisi scirem illum alioqui tibi esse commendatissimum.</s>
					<s n="73" xml:lang="la" type="auto">Nam est ipsa probitas et vir innocens et sanctissimus.</s>
					<s n="74" xml:lang="la" type="auto">Dominus misereatur afflictissimae Angliae.</s>
					<s n="75" xml:lang="la" type="auto">Tiguri 28. septembris 1555.</s>
				</p>
				<p>
					<s n="76" xml:lang="la" type="auto">Bullingerus tuus.</s>
				</p>
			</div>
		</body>
	</text>
</TEI>