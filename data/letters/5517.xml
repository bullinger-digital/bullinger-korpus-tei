<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file5517" type="Beilage" source="TUSTEP" n="32173">
	<teiHeader xml:lang="de">
		<fileDesc>
			<titleStmt>
				<title subtype="file">Stanislaus Paklepka (Paclesius), Martin (Marcin) Krowicki (Crovitius), Nikolaus (Mikolaj) Zytno (Zitinius, Zitnius) / Zürich AN s.n. / Zürich, 21. November 1562</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2023"/>
			</publicationStmt>
			<sourceDesc>
				<bibl type="transcription">Vorläufige Transkription der HBBW-EditorInnen</bibl>
				<bibl type="footnotes">Vorläufige Transkription der HBBW-EditorInnen</bibl>
				<bibl type="scan">Zürich StA</bibl>
				<msDesc type="Beilage" subtype="Autograph" xml:lang="la">
					<msIdentifier>
						<!--
						<repository ref="a94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="l587">Zürich</settlement>
						<institution>Staatsarchiv</institution>
						-->
						<repository ref="a94"/>
						<idno subtype="Autograph">E II 371,925-930</idno>
					</msIdentifier>
					<msContents>
						<msItem>
							<author>Krowicki, Martin</author>
							<incipit>Cum non in persuasione, sed in potentia dei sita sit christiana religio, non iniuria pii</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Wotschke, «Der Briefwechsel der Schweizer mit den Polen», S. 156-163, Nr. 264</title>
							</bibl>
							<bibl type="Literatur" subtype="Erwähnung">
								<title>A. Mühling, HB's europ. Kirchenpolitik 255</title>
							</bibl>
							<bibl type="Literatur" subtype="Erwähnung">
								<title>Wotschke, Thretius 48</title>
							</bibl>
						</listBibl>
					</additional>
				</msDesc>
				<msDesc type="Beilage" subtype="Kopie" xml:lang="la">
					<msIdentifier>
						<!--
						<repository ref="a96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="l587">Zürich</settlement>
						<institution>Zentralbibliothek</institution>
						-->
						<repository ref="a96"/>
						<idno subtype="Kopie">Ms S 106,4</idno>
					</msIdentifier>
				</msDesc>
				<msDesc type="Beilage" subtype="Kopie" xml:lang="la">
					<msIdentifier>
						<!--
						<repository ref="a96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="l587">Zürich</settlement>
						<institution>Zentralbibliothek</institution>
						-->
						<repository ref="a96"/>
						<idno subtype="Kopie">Ms S 106,3</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/5517">
				<correspAction type="sent">
					<persName ref="p8491" cert="high">
						<!--
						<surname cert="high">Paklepka (Paclesius)</surname>
						<forename cert="high">Stanislaus</forename>
						-->
					</persName>
					<persName ref="p8480" cert="high">
						<!--
						<surname cert="high">Krowicki (Crovitius)</surname>
						<forename cert="high">Martin (Marcin)</forename>
						-->
					</persName>
					<persName ref="p8294" cert="high">
						<!--
						<surname cert="high">Zytno (Zitinius, Zitnius)</surname>
						<forename cert="high">Nikolaus (Mikolaj)</forename>
						-->
					</persName>
					<placeName source="l298" cert="high"><orig>Lublin</orig></placeName>
					<date when="1562-11-21" cert="low"/>
				</correspAction>
				<correspAction type="received">
					<roleName ref="g26" type="pl" role="Geistliche" cert="high"/>
					<placeName source="l587" cert="high"><orig>Zürich</orig></placeName>
				</correspAction>
				<correspContext>
					<ref type="next_chronologically" target="file5518"/>
					<ref type="prev_chronologically" target="file5516"/>
					<ref type="next_same_addressee" target="file5563"/>
					<ref type="prev_same_addressee" target="file5366"/>
					<ref type="next_with_addressee_as_sender" target="file5563"/>
					<ref type="prev_with_addressee_as_sender" target="file5366"/>
					<ref type="child" target="file5440"/>
				</correspContext>
			</correspDesc>
			<langUsage>
				<language ident="la" usage="1000">Latein</language>
			</langUsage>
		</profileDesc>
		<revisionDesc status="abgeschlossen">
			<change>setup/validation</change>
		</revisionDesc>
	</teiHeader>
	<facsimile>
		<graphic xml:id="img1" url="https://iiif.bullinger-digital.ch/iiif/3/5517%2FAutograph%2F00%20E_II_371__fol__925_r_.tif/full/max/0/default.jpg" n="1"><desc subtype="path">5517/Autograph/00 E_II_371__fol__925_r_.tif</desc></graphic>
		<graphic xml:id="img2" url="https://iiif.bullinger-digital.ch/iiif/3/5517%2FAutograph%2F01%20E_II_371__fol__925_v_.tif/full/max/0/default.jpg" n="2"><desc subtype="path">5517/Autograph/01 E_II_371__fol__925_v_.tif</desc></graphic>
		<graphic xml:id="img3" url="https://iiif.bullinger-digital.ch/iiif/3/5517%2FAutograph%2F02%20E_II_371__fol__926_r_.tif/full/max/0/default.jpg" n="3"><desc subtype="path">5517/Autograph/02 E_II_371__fol__926_r_.tif</desc></graphic>
		<graphic xml:id="img4" url="https://iiif.bullinger-digital.ch/iiif/3/5517%2FAutograph%2F03%20E_II_371__fol__926_v_.tif/full/max/0/default.jpg" n="4"><desc subtype="path">5517/Autograph/03 E_II_371__fol__926_v_.tif</desc></graphic>
		<graphic xml:id="img5" url="https://iiif.bullinger-digital.ch/iiif/3/5517%2FAutograph%2F04%20E_II_371__fol__927_r_.tif/full/max/0/default.jpg" n="5"><desc subtype="path">5517/Autograph/04 E_II_371__fol__927_r_.tif</desc></graphic>
		<graphic xml:id="img6" url="https://iiif.bullinger-digital.ch/iiif/3/5517%2FAutograph%2F05%20E_II_371__fol__927_v_.tif/full/max/0/default.jpg" n="6"><desc subtype="path">5517/Autograph/05 E_II_371__fol__927_v_.tif</desc></graphic>
		<graphic xml:id="img7" url="https://iiif.bullinger-digital.ch/iiif/3/5517%2FAutograph%2F06%20E_II_371__fol__928_r_.tif/full/max/0/default.jpg" n="7"><desc subtype="path">5517/Autograph/06 E_II_371__fol__928_r_.tif</desc></graphic>
		<graphic xml:id="img8" url="https://iiif.bullinger-digital.ch/iiif/3/5517%2FAutograph%2F07%20E_II_371__fol__928_v_.tif/full/max/0/default.jpg" n="8"><desc subtype="path">5517/Autograph/07 E_II_371__fol__928_v_.tif</desc></graphic>
		<graphic xml:id="img9" url="https://iiif.bullinger-digital.ch/iiif/3/5517%2FAutograph%2F08%20E_II_371__fol__929_r_.tif/full/max/0/default.jpg" n="9"><desc subtype="path">5517/Autograph/08 E_II_371__fol__929_r_.tif</desc></graphic>
		<graphic xml:id="img10" url="https://iiif.bullinger-digital.ch/iiif/3/5517%2FAutograph%2F09%20E_II_371__fol__929_v_.tif/full/max/0/default.jpg" n="10"><desc subtype="path">5517/Autograph/09 E_II_371__fol__929_v_.tif</desc></graphic>
		<graphic xml:id="img11" url="https://iiif.bullinger-digital.ch/iiif/3/5517%2FAutograph%2F10%20E_II_371__fol__930_r_.tif/full/max/0/default.jpg" n="11"><desc subtype="path">5517/Autograph/10 E_II_371__fol__930_r_.tif</desc></graphic>
		<graphic xml:id="img12" url="https://iiif.bullinger-digital.ch/iiif/3/5517%2FAutograph%2F11%20E_II_371__fol__930_v_.tif/full/max/0/default.jpg" n="12"><desc subtype="path">5517/Autograph/11 E_II_371__fol__930_v_.tif</desc></graphic>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">Gratiam et pacem a deo, patre nostro, et domino nostro Iesu Christo etc.</s>
				</p>
				<p>
					<s n="2" xml:lang="la" type="auto">Cum non in persuasione, sed in potentia dei sita sit christiana religio, non iniuria pii semper abhor[r]uerunt a sophistica, quae virtutem simplicis verbi dei vel expugnare vel obscurare nitebatur.</s>
					<s n="3" xml:lang="la" type="auto">Quod malum etsi omnibus aetatibus perfrequens erat, hac tamen aetate nostra caput effere videtur ab inferis per Stancarum hominem maledicum furiis exagitatum erga deum et Christum eius, dominum nostrum, adeo quidem rabiose, ut nullis parceret piis, quicunque se illi, ut meretur, opponunt.</s>
					<s n="4" xml:lang="la" type="auto">Nec vero extrema petit monstrum hoc, sed summum illud, in quo est vita [a]eterna, expugnare nititur, nempe ut ex animis omnium optatissima tollatur cognitio solius veri dei et, quem hic misit, Iesu Christi.</s>
					<s n="5" xml:lang="la" type="auto">Atque ut facilius succederet, non nuperrime inventis armis ad oppugnandum prodit, sed iam olim in hunc usque diem in armamentario antichristi repositis et usu hominum diuturno adeo tritis, ut nisi manus dei adfuerit, metus est, ne iuxta filii dei vaticinium etiam electi seducantur.</s>
					<s n="6" xml:lang="la" type="auto">Si enim usquam gravius imperium consuetudinis, in religione certe fuit semper gravissimum, quod omnes maximo nostro dolore etiam nunc experimur.</s>
					<s n="7" xml:lang="la" type="auto">Atque ut huius doloris spetimen nuperum habeatis, placuit, ut vobis, fratribus nostris et praeceptoribus colendissimis, quid nobis hic acciderit, exponeremus, persuasum habentes per dei clementiam, quod simus a vobis et solatia tanti meroris et pręsentem meditinam huic tetro malo reperturi.</s>
					<s n="8" xml:lang="la" type="auto">Non enim ii videri volumus, ut et nostris ipsorum viribus in proelio stare hoc ac per ipsos animos errigere queamus, nisi victoris illius domini nostri Iesu Christi potentia freti vobiscum ad prelium hoc ineundum socias iunxerimus manus.</s>
					<s n="9" xml:lang="la" type="auto">Ad quod ut iam provocemini, paucis rem totam exponimus.</s>
				</p>
				<p>
					<s n="10" xml:lang="la" type="auto">Aedidit non ita pridem Stancarus iste libellum novum de trinitate et mediatore (quem haud dubie vidistis), in quo totum christianum se uno orbem condemnat Arianismi ideoque omnes pios miris et diabolicis proscindit modis.</s>
					<s n="11" xml:lang="la" type="auto">Haec virulenta lingua, etiam si digna erat, ut omnium ore extra orbem proscriberetur, habet tamen suos non raros nec vulgares fautores, quorum autoritate moti et alii, dum incauti unum vitium declinare student, ne videlicet mediatorem discerpant, in aliud malum longe gravius incurrunt, ut quae sit plana et vera dei cognitio non quidem ignorent, sed plurimum hallucinentur.</s>
					<s n="12" xml:lang="la" type="auto">Hoc malum dum nos ministri (qui tamen nostrae nobis tenuitatis conscii sumus) avertere studemus, incidimus apud fratres et auditores nostros in suspitionem et notam Arianismi, dum ingenue utrumque docemus, et Christum totum deum scilicet hominem vel verbum carnem factum esse nostrum mediatorem et deum patrem non ita coherere cum suo filio dilectissimo et spiritu sancto, quin liceat ingenue cum apostolis gloriari nobis esse aditum ad deum patrem (non ut ille fingit ad deum trinitatem) per Iesum Christum.</s>
					<s n="13" xml:lang="la" type="auto">Ita satan, qui est milleartifex, ut integrum regnum possideat et fidum satel[l]item non amittat, mutuis nos caedibus conficere volet, sic ut invicem mordentes consumamur ad extremum.</s>
					<s n="14" xml:lang="la" type="auto">Sed filius ille altissimi, qui pusil[l]is adesse promisit ad consumationem usque, erexit in spem meliorem animos nostros, ut non desperemus resarcitum iri animorum nostrorum coniunctionem, si pro vestra pietate et pro ea, quae nobis est vobiscum, in Christo Iesu necessitudine vestra iterposueritis ex verbo dei deprompta iuditia de nostra et auditorum nostrorum confessione.</s>
					<s n="15" xml:lang="la" type="auto">Verum enim quam partem verbo dei repugnare ostenderitis, cessuram non dubitate, ut domino et deo suo mandati, cuius in verbum iuravimus, omnibus hominum praeiuditiis semotis, quod ut ex animo praestare velitis, per deum opt. max. vos obtestamur.</s>
				</p>
				<p>
					<s n="16" xml:lang="la" type="auto">Tanti enim apud vos esse debent vota nostra, quanti apud nos persuasiones de vobis, ut non dubitemus nos nostrosque spiritus vestris subiicere iuditiis eo, quod libenter uber[r]ima spiritus dei dona in vobis suspitiamus.</s>
					<s n="17" xml:lang="la" type="auto">Nostra haec est, fratres in Christo Iesu colendissimi, de deo et mediatore confessio.</s>
					<s n="18" xml:lang="la" type="auto">Credimus toto corde iuxta symbolum apostolicum, quod etsi non ignoramus tocius scripturae apostolicae exactissimum esse compendium, tamen ne quae de nobis hereat fratribus suspitio, absque ullo dolo aut falsa interpretatione stamus et symbolo Nicaeno, non quia ex multorum consensu sit tractatum, sed quod verbo dei ad amussim conveniat et Arii blasphemiam diserte convincat, quam nos cum vera ecclesia anathemate damnamus.</s>
					<s n="19" xml:lang="la" type="auto">Aliis praeterea confessionibus, quas homines etiam pii aut ecclesiae synceriores rogati aediderunt, ideo primum non subscribimus, quia verbo dei non (nisi ad nostram aedendam fidem idque prompte) cogimur, deinde quod harum pleraeque adeo sunt obscurae, ut quod potissimum sequaris, ignores, et quorum praesidiis suum dogma munit Stancarus oportunam sc.</s>
					<s n="20" xml:lang="la" type="auto">nactus occasionem ex tam frequenti (more scholasticorum) essentialitatis et rellationum mentione.</s>
					<s n="21" xml:lang="la" type="auto">Cuius farinae esse putamus illud, quod vulgo Athanasii dicitur, ex illis Gordi[i]s contextum nodis, quibus tantum abest, ut possit pium pectus acquiescere, verum eo magis se involvit, quo praesius nodos resolvere nitatur, arte haud dubie scholae papanae confectum, ut hinc facilius reliqua monstra de iustificatione ex operibus, de mediatore secundum humanitatem tantum, de mortuorum sanctorum mediatione et alia, quae hinc consequntur, elicere possint et suum arenosum stabilire fundamentum.</s>
					<s n="22" xml:lang="la" type="auto">Vana enim est illa de papatu persuasio, unum hunc articulum integrum de trinitate mansisse, cum ex reliqua eius structura facile conici potest, quam firmo nixi sunt fundamento, qui tam tetra superstruxerint, quamvis singulari deus bonitate propter electos integram formam (sub faecibus) baptismi reliquerit.</s>
				</p>
				<p>
					<s n="23" xml:lang="la" type="auto">His nos adducti rationibus ut fratres et auditores nostros hic sumus obtestati, ita et vos obtestamur, ne in praeiuditium cogatis nos iis subscribere et tam variis, de quibus nostra non acquiescit conscientia, ut quae non obscure videt peccatum esse, quidquid ex fide non est.</s>
					<s n="24" xml:lang="la" type="auto">Audistis, fratres colendissimi, fidem nostram apostolicam nec dissentientem a Nicaena.</s>
					<s n="25" xml:lang="la" type="auto">Ne quis tamen dolus lateat, (hoc enim obiectum est nobis, ut qui sub praetextu simplitium verborum aliquod virus alemus), animus pectusque nostrum cum omnibus recessibus aperiendum est, ut iuditium exactius possitis dare, si quid erroris contra praescriptum verbi dei alamus aut nunc aliquid dogma insuetum in ecclesias nostras Christi sanguine acquisitas importemus.</s>
					<s n="26" xml:lang="la" type="auto">Quum sathan per praedictum satellitem suum novo stratagemate piis erripere studet Christum filium dei sub involucru receptae in papatu phrasis ("deus unus in trinitate et trinus in unitate"), pro officio nostro et cura ovium nobis com[m]issa diligentius attendere scriptionum lectioni et patrum antiquitati, qui apostolorum aetati propinquiores erant, coacti sumus, ut propius intueremur, num ita res habeat, ut dei nomen absolute in scriptura positum pro trinitate usurpetur, ita ut deus trinitas (quemadmodum et Augustinus consuevit) appellari possit, num denique, cum scriptura unius dei meminit, id sit ad trinitatem referendum vel ad solum patrem, et num spiritus sanctus procedat ab utroque, quemadmodum Romani volunt.</s>
					<s n="27" xml:lang="la" type="auto">His penitus examinatis ad eum modum confitemur scripturam nunquam confuse de deo patre, de filio eius et de spiritu sancto loqui, sed distincte patefacere piis divinitatem patris, divinitatem filii veram et perfectam ex deo patre, et divinitatem spiritus ex eodem.</s>
					<s n="28" xml:lang="la" type="auto">Radix enim et fons est filii et spiritus sancti deus pater, ut testatur ipse filius dei, qui agnoscit se a deo venisse et sua omnia patris esse.</s>
					<s n="29" xml:lang="la" type="auto">Et Ioannes verbum deum apud deum esse, quibus verbis subscribit Iustinus frequenter in disputatione Triphonis et in duabus christianis apologi[i]s<note type="margin">a.R.: Fol. 366. Fol. 92</note>, eodem modo et Bazilius contra Sabellianos et Arrium, sic et Athanasius contra gregales Sabellii.</s>
					<s n="30" xml:lang="la" type="auto">Unius autem epitheton soli patri attribui tam ex scriptura quam ex patribus certo certius docemur.</s>
					<s n="31" xml:lang="la" type="auto">Illam enim sententiam prophetae: "Audi, Israel, deus tuus unus est" ille, praeter quem deum nemo vidit, filius, inquam, dei e sinu patris prodiens enarravit nobis, dum Iudeorum inani iactantiae de cognitione dei sic respondit: "Est pater meus, quem vos dicitis, deum vestrum esse." [Ioan. 8.]</s>
					<s n="32" xml:lang="la" type="auto">Convenit suo magistro fidus interpres Paulus apostolus nobis inquiens, "Deus unus est, qui est pater domini nostri Iesu Christi" etc. [1. Cor. 8.]</s>
					<s n="33" xml:lang="la" type="auto">Et iterum "Unus est deus, unus mediator dei" etc. [1. Tim 2.]</s>
					<s n="34" xml:lang="la" type="auto">At quem, obsecro, Israel deum noverat, aut quo saltem gloriabatur nisi illum, propter quem exprobrationem a filio dei audit?</s>
					<s n="35" xml:lang="la" type="auto">Illum, inquam, qui de coelo colloquebatur dicens: "Audi Israel" etc.</s>
					<s n="36" xml:lang="la" type="auto">Sic et indefinite nomen dei sumptum in scripturis, nisi apponatur nomen filii, carnis aut spiritus, ipsi patri attribuitur.</s>
					<s n="37" xml:lang="la" type="auto">Hoc testatur ubique Ioannis evangelium et omnes omnium apostolorum epistolae, quorum allegationibus non egetis, quum sint haec omnia vobis multo notissima.</s>
					<s n="38" xml:lang="la" type="auto">In hanc sententiam eunt omnes patres seculi illius purioris, Iustinus, Ignatius in epistolis et Iraeneus in praeclara et catholica fidei confessione, quae diserte ea, quae dicimus, piorum animis subiicit et eo significantius lib. 4 cap. 2 subiiciens eam sententiam superius allegatam: "Audi Israel" etc.</s>
					<s n="39" xml:lang="la" type="auto">Sequuntur alii et Hilarius de synodis fol. 325, de trinitate lib. 1 fol. 17, lib. 2 pag. 16 lib. 4, Athanasius potissimum sermone quarto contra Arrianos pag. 234 et aliis infinitis locis praesertim in oratione contra gregales Sabellii.</s>
				</p>
				<p>
					<s n="40" xml:lang="la" type="auto">Non dissimilis Basilius lib. 1 contra Eunonium fol. 318 et aliis infinitis locis.</s>
					<s n="41" xml:lang="la" type="auto">In eadem sententia est Nazianzenus in apologetico pag. 9 ibi potissimum "Neque sic amantes Christi sumus" etc.</s>
					<s n="42" xml:lang="la" type="auto">Mittimus Tertul[l]ianum, cuius semper apud pios non vulgaris erat autoritas.</s>
				</p>
				<p>
					<s n="43" xml:lang="la" type="auto">Sed quid nos minimi?</s>
					<s n="44" xml:lang="la" type="auto">Nostrae fidei confessio ingenue apud vos, fratres, deponenda erat, cum ita visum est fratribus nostris, qui vobis plurimum et merito deferunt, ut quos non dubitant sine praeiuditio sententiam pro veritate et simplicitate fidei laturos.</s>
				</p>
				<p>
					<s n="45" xml:lang="la" type="auto">At dum patri unius dei epiteton attribuitur, periculum est, ne dum evitamus Scyllam, incidamus in Charibdim<note xml:id="fn1" type="footnote" n="1"><bibl>Adagia</bibl>, 1, 5, 4 (<bibl>LB</bibl> II 183).</note>, ne sc.</s>
					<s n="46" xml:lang="la" type="auto">aut minorem patre filium aut partes substantiarum aut tres deos constituamus, quorum singuli partem divinitatis obtineant.</s>
					<s n="47" xml:lang="la" type="auto">Testis est deus nostrae conscientiae, qui nec in maiestatem dei penetrare volumus nec minima ignominia filium dei afficere studemus nec de deo iuxta corporum rationes quidquam pervestigamus, quin potius pert[a]esi illius philosophiae ex theologia scholastica deprompta in Christi petram nos abdimus, in quo malumus stultescere et huius, ut isti putant, imitari negligentiam potius, quam horum, obscuram et mortiferam diligentiam.</s>
					<s n="48" xml:lang="la" type="auto">Unitatem filii et spiritus sancti cum patre ita simpliciter agnoscimus, nempe quod filius sit splendor gloriae dei et character substantiae eius.</s>
					<s n="49" xml:lang="la" type="auto">Neque enim tantae maiestati conveniens esse putamus, ut qui perfectissimus est, imperfectum aut partiale ex se generet.</s>
					<s n="50" xml:lang="la" type="auto">Atque eo sensu accipimus illa domini et dei nostri verba.</s>
				</p>
				<p>
					<s n="51" xml:lang="la" type="auto">"Ego cum patre", et pater non more Sabellii<note type="margin">a.R.: Basil. serm. de Trinit. fol. 365.</note> sed quod non aliam in patre, aliam in filio intuemur naturam vel divinitatem.</s>
					<s n="52" xml:lang="la" type="auto">Sic et de spiritu sancto.</s>
				</p>
				<p>
					<s n="53" xml:lang="la" type="auto">Denique ut pater huc usque, ita et filius operatur, omnia enim per ipsum, ut pater habet vitam in semet ipso, ita et filio dedit habere vitam in semet ipso.</s>
					<s n="54" xml:lang="la" type="auto">Nullum quoque temporis initium imaginamur generationis eius, sed ut coessentialem ita et [co]aeternum[...] patri firma credimus fide.</s>
					<s n="55" xml:lang="la" type="auto">Nam ut paternae aeternitatis non scrutamur mayestatem nec volumus tam alte animis nostris assurgere, ut fingamus fuisse aliquando tempus, quando non essent (absit tanta impietas a cogitationibus nostris), ita filii huius incompraehensibilis aeternitati nostras brevissimas cogitaciones subiicimus.</s>
					<s n="56" xml:lang="la" type="auto">In summa nihil non filio domino nostro quod et patri aeterno tribuimus semotis omnibus sophisticis speculationibus, quod videlicet aeque sit a se filius et spiritus sanctus ut pater ratione nescio unde confictae indefinitatis, ut ex eo tandem illa scholarum monstra prodeant, quatenus sc. persona, esse genitum aut procedere, sed quatenus est deus, nec esse genitum nec ullam processionem agnoscere.</s>
					<s n="57" xml:lang="la" type="auto">Atque eo res deducta est ista inani philosophia, ut nihil praeter vocabula rellationes, personalitates, essentialitates remanserint re penitus extincta vel adeo obfuscata, ut posthac in ludibrium et dubium facile vocari possit ab impiis tanta maiestas.</s>
					<s n="58" xml:lang="la" type="auto">Nobis vero ea est religio patefactionis, ut ne latum unguem ab ea discedere velimus.</s>
				</p>
				<p>
					<s n="59" xml:lang="la" type="auto">Fingant alii unitatem essentiae confusam et somniis cerebri sui sculptam, nos subacta ratione in fidei obsequium libenter, dum hic versamur, ex parte cognoscimus et tanquam in speculo et aenigmate cernimus contemplaturi non multo post fatie ad faciem, sicuti est, patrem aeternum et filium eius, dominum nostrum Iesum Christum, et spiritum sanctum, arrhabonem spiritus nostri.</s>
					<s n="60" xml:lang="la" type="auto">Porro divinitatem filii et spiritus sancti non ex illa imaginatione inclusiva sub epitheto unius dei, sed ex aliis iisque certissimis scripturae locis probamus.</s>
				</p>
				<p>
					<s n="61" xml:lang="la" type="auto">Filii quidem Ioan. 1 "verbum erat deus".</s>
					<s n="62" xml:lang="la" type="auto">Item ex T[h]omae longe praeclara confessione: "dominus meus et deus meus", tum Pauli testimonio: "qui est deus in secula benedictus"<note type="margin">a.R.: Rom. 9</note> et aliis infinitis testimoniis.</s>
					<s n="63" xml:lang="la" type="auto">Sic et spiritus sancti divinitas evidentissime hinc probatur, quod eum Christus et spiritum veritatis et ex patre procedere et in nomen eius baptisare docet, et Paulus gemitu[u]m nostrorum et cordis nostri scrutationem et electorum ad fidelia vota facienda uno eodemque momento excitacionem tribuit illi nec non et spiritum filii vocat.</s>
					<s n="64" xml:lang="la" type="auto">Ex quibus sane nemo nisi impius et extremum blasphemus dubitaverit de vera et perfecta divinitate filii et spiritus sancti sine ulla imaginatione decisae alicuius partis de patris divina substantia.</s>
					<s n="65" xml:lang="la" type="auto">Non sunt enim viae dei et cogitaciones eius similes viis et cogitacionibus nostris.</s>
					<s n="66" xml:lang="la" type="auto">Illi tantum has praevolare audent, qui dum scrutatores sunt mayestatis, iuste a dei mayestate opprimuntur.</s>
				</p>
				<p>
					<s n="67" xml:lang="la" type="auto">Quod attinet invocationem eam sanctam et plenam consolationis, edocti verbo dei retinemus, ut accedamus ad patrem per filium eius dominum nostrum in uno spiritu.</s>
					<s n="68" xml:lang="la" type="auto">Sic enim et Christus ipse suis orandum praescripsit et apostoli, fidi interpretes Christi, ad eandem normam invitant.</s>
					<s n="69" xml:lang="la" type="auto">Non dubitamus, quin et patriarchae quamvis sub nube eandem sint ingressi viam, nullum deum trinitatem, (ut Stancarus et alii), vel patrem essentialem suis suspiriis proponentes, sed ipsum patrem per filium in spiritu sancto.</s>
				</p>
				<p>
					<s n="70" xml:lang="la" type="auto">Nec enim tunc aliter erat deus, quam nunc a nobis creditur.</s>
					<s n="71" xml:lang="la" type="auto">Fixum illud et perpetuum manet: "Ego deus sum, qui non mutor."</s>
					<s n="72" xml:lang="la" type="auto">Nec tamen dubitamus invocandum esse separatim et filium non modo Stephani exemplo edocti, sed etiam praescripto apostoli, tocies gratiam et pacem a deo patre et domino nostro Iesu Christo suis compraecatur.</s>
					<s n="73" xml:lang="la" type="auto">Nam si deus et dominus noster est, cur non istud votis nostris contestemur et gemitibus nostris tanquam in unicum asylum nostrum nobis a patre datum recumbamus?</s>
					<s n="74" xml:lang="la" type="auto">Ad quem nec ullum extraneum mediatorem nec ea, quae ipse nostri causa (ut papistae in suis litaniis et alii assolent) pertulit, statuimus, quia ipse unitus est nobis tanquam caput nostrum, cuius nos membra sumus, cuius respectu agnus ab origine mundi occisus a Ioanne conspectus est.</s>
					<s n="75" xml:lang="la" type="auto">Eundem invocationis honorem et spiritui sancto incunctanter deferimus ut alteri paracleto.</s>
					<s n="76" xml:lang="la" type="auto">Iam vero non difficile erit calumniatoribus exclamare, nobis ergo minor est filius, quia non est a se deus sed a patre, quia non invocatur confusus aut conclusus in una essentia, tum quod sine mediatore invocatur!</s>
					<s n="77" xml:lang="la" type="auto">Minor est et spiritus sanctus, quia ex patre procedit, quia a patre impetratur, quia est arrhabo spiritus nostri!</s>
					<s n="78" xml:lang="la" type="auto">Tu quis es, qui ponis os tuum in coelum et loqueris blasphema contra altissimum?</s>
					<s n="79" xml:lang="la" type="auto">Quis consiliarius eius fuit, quis prior dedit ei, cum sis fictile eius, aut quid examinas dispensationem eius, quam ille sine imminutione suae maiestatis propter nos patefecit, ut sis fide ob haec erectissima.</s>
					<s n="80" xml:lang="la" type="auto">Hic nobis facies cum Moyse obvelanda.</s>
				</p>
				<p>
					<s n="81" xml:lang="la" type="auto">Hic cum patre Samsonis in terram procidendum et prae maiestate tam sublimi obstupescendum.</s>
					<s n="82" xml:lang="la" type="auto">Exigua haec nobis et contempta videntur, quia ipsi exiguo et contempto iudicio ac animali sumus, quo non comprehendimus ea, quae dei sunt, solus ille, qui e sinu patris prodit, enarravit nobis.</s>
					<s n="83" xml:lang="la" type="auto">Huius verba sunt: "Pater maior me est."</s>
					<s n="84" xml:lang="la" type="auto">Haec nos legimus, his credimus ad thronum eius proiecto iudicio nostro, alteriora nobis non quaerimus.</s>
					<s n="85" xml:lang="la" type="auto">Adoramus et illud apostolicum, quod in expectatione sustinet animos piorum et oculos, dum inquit: "Traditurum filium deo et patri regnum et posthac subiciendum patri, ut sit omnia in omnibus deus."</s>
					<s n="86" xml:lang="la" type="auto">In quibus mysteriis, etsi varii varie ludunt et Stancarus impudenter ob haec insultat piis, nobis certa sunt tanta, ut laeti expectemus illum diem et scholam longe augustissimam ingressuri, in qua coram et diserte exponentur a filio dei, quae nunc prae caligine non valemus aspicere.</s>
					<s n="87" xml:lang="la" type="auto">At ne nobis tantum tribuamus, quasi oculos corniculo confodere ipsi velimus, religiosa vetustas in hanc sententiam pertrahenda est, quae candide interpretatur illas sententias, ex quibus calumniandi et philosophandi quam plurimi prehendunt occasionem et ea, ut ipsi autumant, dura Christi et apostoli verba molire sua interpretatione conantur vel resiliunt, nisi prae mente in aures defluant, non minus quam capernaitae exclamantes: "Durus est hic sermo, quis potest ferre?</s>
					<s n="88" xml:lang="la" type="auto">Haec nostra fides est de deo, quam vestro spiritui subicimus, ut diiudicetis spiritum nostrum, num ex deo sit.</s>
					<s n="89" xml:lang="la" type="auto">Iterum atque iterum obtestamur vos fratres, ut posito omni humano affectu nos complectamini affectu christiano non ad contentionem disceptationum sed ad aedificationem ecclesiae.</s>
					<s n="90" xml:lang="la" type="auto">Optandum quidem est, ut unum omnes sapiamus, si quid tamen diversum sapiamus, id quoque dominus revelabit nobis, qui solus clavem sententiae tenet et aperit, prout vult et quandocumque libet, nec quisquam illi obicere potest, quare sic, quare aliis non revelavit, qui fuerunt longe cordatiores.</s>
					<s n="91" xml:lang="la" type="auto">Quin potius laudemus coelestem patrem, qui non raro mysteria sua abscondit a sapientibus et revelat ea parvulis.</s>
					<s n="92" xml:lang="la" type="auto">Cuicumque vero fuerit revelatum, prior taceat et verbo dei spiritus examinet.</s>
				</p>
				<p>
					<s n="93" xml:lang="la" type="auto">Haec non docendi gratia, sed de testimonio nostrae conscientiae sub finem anneximus, ne qua sinistra de nobis apud vos relinquatur persuasio, quasi aliud ore tacitoque aliud sub pectore clausum supprimamus.</s>
					<s n="94" xml:lang="la" type="auto">Deum testem advocamus, hic vindicet, si quid aut innovandi aut ostentandi studio faciamus et non zelo gloriae Christi et ministerii nostri onere impulsi.</s>
				</p>
				<p>
					<s n="95" xml:lang="la" type="auto">Vae nobis, si non evangelium, sed placita hominum praedicaverimus.</s>
					<s n="96" xml:lang="la" type="auto">De mediatore, quia olim ecclesiarum nostrarum, quibuscum sentimus, copiosa et iudicio vestrarum ecclesiarum approbata confessio edita est, ideo paucis nos subiciemus.</s>
					<s n="97" xml:lang="la" type="auto">Nos credere verbum carnem factum vel filium dei hominem non dividiatum sed integrum esse mediatorem nostrum ad deum patrem non ad deum trinitatis secundum humanitatem, ut Stancarus somniat.</s>
					<s n="98" xml:lang="la" type="auto">Non ignoramus rationi humanae absurdum videri, ut filius dei demittat sese ad docendi munus, ut deus, cum sit, deum patrem oret et se suosque illi commendet, denique ut idem ipse deus passioni, morti et resuscitationi subiaceat.</s>
					<s n="99" xml:lang="la" type="auto">At si quis religionis nostrae principia ad rationis modulum examinare velit, nihil non absurdum et durum audiet, ad omnia facile impinget, a plerisque abhorrebit, nisi praemoliantur artificiosa interpretatione.</s>
					<s n="100" xml:lang="la" type="auto">An non omnium absurdissimum verbum deum carnem esse factum eundemque omnibus tentationibus subiectum esse?</s>
					<s n="101" xml:lang="la" type="auto">Et tamen nemo hactenus nisi impiissimus audet dicere, id dici secundum humanitatem tantum...</s>
				</p>
				<p>
					<s n="102" xml:lang="la" type="auto">Dat. in Rus[s]ia Lublini vigesima prima novembris anno domini 1562.</s>
					<s n="103" xml:lang="la" type="auto">Recognoscat Genevensis ecclesia ea, quae praefixa est bibliis Stephani Roberti, summam scripturae et iudicabunt nos nihil alienum ab illa summa hic dixisse.</s>
					<s n="104" xml:lang="la" type="auto">Stanislaus Paclesius, minister Lublinensis et superintendens.</s>
				</p>
				<p>
					<s n="105" xml:lang="la" type="auto">Martinus Crovitius, ecclesiarum Lublinensium superintendens, manu propria.</s>
					<s n="106" xml:lang="la" type="auto">Nicolaus Zitinius, ecclesiarum Chelmensium in Russia superintendens.</s>
				</p>
			</div>
		</body>
	</text>
</TEI>