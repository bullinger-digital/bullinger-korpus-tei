<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file1128" type="Brief" source="TUSTEP" n="21316">
	<teiHeader xml:lang="de">
		<fileDesc>
			<titleStmt>
				<title subtype="file">s.n. / s.l. AN Heinrich Bullinger / [Zürich], s.d. s.d. [1551]</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2023"/>
			</publicationStmt>
			<sourceDesc>
				<bibl type="transcription">Vorläufige Transkription der HBBW-EditorInnen</bibl>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="a94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="l587">Zürich</settlement>
						<institution>Staatsarchiv</institution>
						-->
						<repository ref="a94"/>
						<idno subtype="Autograph">E II 441,519 ff.</idno>
					</msIdentifier>
					<msContents>
						<msItem>
							<incipit>Quum elapsa iam sit hebdomada, quod tibi indicavimus de statu rerum nostrarum</incipit>
							<textLang>la</textLang>
						</msItem>
					</msContents>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/1128">
				<correspAction type="sent">
					<date notBefore="1551-01-01" notAfter="1551-12-12" cert="low"/>
				</correspAction>
				<correspAction type="received">
					<persName ref="p495" cert="high">
						<!--
						<surname cert="high">Bullinger</surname>
						<forename cert="high">Heinrich</forename>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
						-->
					</persName>
					<placeName source="l587" cert="low"><orig>Zürich</orig></placeName>
				</correspAction>
				<correspContext>
					<ref type="next_chronologically" target="file1129"/>
					<ref type="prev_chronologically" target="file1127"/>
					<ref type="next_same_addressee" target="file1130"/>
					<ref type="prev_same_addressee" target="file1127"/>
					<ref type="next_with_addressee_as_sender" target="file1130"/>
					<ref type="prev_with_addressee_as_sender" target="file1127"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen">
			<change>setup/validation</change>
		</revisionDesc>
	</teiHeader>
	<facsimile>
		<graphic xml:id="img1" url="1128/Autograph/00__E_II_441__S__519_.tif" n="1"/>
		<graphic xml:id="img2" url="1128/Autograph/01__E_II_441__S__520_.tif" n="2"/>
		<graphic xml:id="img3" url="1128/Autograph/02__E_II_441__S__521_.tif" n="3"/>
		<graphic xml:id="img4" url="1128/Autograph/03__E_II_441__S__522_.tif" n="4"/>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">Doctissimo atque humanissimo viro domin Heinricho Bullingero S.</s>
				</p>
				<p>
					<s n="2" xml:lang="la" type="auto">Quum elapsa iam sit hebdomada, quod tibi indicavimus de statu rerum nostrarum, doctissime Bullingere, nec tamen interim aliquid nobis renunciaris, animos nostros variae cogitationes distrahunt ignorantes, quidnam de hoc tuo silentio suspicari debeamus, alienatumne te a nobis an offensum.</s>
					<s n="3" xml:lang="la" type="auto">Quanquam vero hoc nos cogitare prohibuit tua erga nos nunquam obliviscenda beneficentia atque humanitas, utpote cuius ope patrocinioque per totam hanc hyemem victui necessaria abunde satis nobis sunt largita, tamen nos, quam ob rem tuum a nobis alienatum animum suspicemur, exponere oportet.</s>
					<s n="4" xml:lang="la" type="auto">Atque, cum nullius mali nobis videremur conscii, tandem eo nos res deduxit, ut, si offensus nobis sis factus (id quod non tam credimus quam opinamur), id factum suspicamur propter nostram inconstantiam sive instabilitatem, quod, cum antea humilitatem simulaverimus, nunc arrogantiores facti videremur.</s>
					<s n="5" xml:lang="la" type="auto">Hunc nos scrupulum ante omnia, priusquam alia proferamus, tibi exemptum cuperemus, qu benevolentiori animo caeteris attendas.</s>
					<s n="6" xml:lang="la" type="auto">Primum itaque scias, reverendissime domine Bullingere, nos, cum istam postremum ad te epistolam scriberemus, fuisse ferventiores ob aliquam contumeliam (quam post exponemus) ad hoc commoti, ita ut facile excusationem nos merituros sperare auderemus ob festinationem et animi commotionem etiam apud plebeium aliquem, tantum abest ut apud virum doctissimum pariterque humanissimum idem gratiae nos consequuturos diffideremus.</s>
				</p>
				<p>
					<s n="7" xml:lang="la" type="auto">Scripsimus enim eodem die, quo tuas literas accepimus, ut vel brevitas temporis mereatur excusationem, scripsimus adolescentes, ut aetas (quae plaerumque insolentior est) nos purget, scripsimus denique nonnihil commoti, ut nostro dolori nonnihil tribuas; nam acerbum admodum nobis fuit repudiari a te tanquam indignos non tam propter cibum quam propter dignitatem; malimus enim aliorum numerosam turbam potius male de nobis suspicari quam te, quam tuam inquam, domine Bullingere, benignitatem.</s>
					<s n="8" xml:lang="la" type="auto">Scis generosis animis nihil esse gravius aut molestius quam bonos sinistre de se suspicari.</s>
					<s n="9" xml:lang="la" type="auto">Quapropter cum aegretudine animi perturbati scripserimus non tam prudenter aut caute, quam oportuit, nonnihil certe excusationis meremur.</s>
					<s n="10" xml:lang="la" type="auto">At ut fingamus nobis nunc rem esse cum viro severissimo quique strictissimo nobiscum iure agere velit, ut nullum respectum neque animi commoti neque aetatis neque temporis brevitatis habendum ducat, tamen ad nostri excusationem sufficere putamus, quod factum nostrum legitima ratione defendi excusarique possit.</s>
				</p>
				<p>
					<s n="11" xml:lang="la" type="auto">Quod itaque arroganter scripsisse videmur, non tam re vera ita est, quam extrinsecus rem a longinquo conspicienti apareat.</s>
					<s n="12" xml:lang="la" type="auto">Nihil enim tam bene dictum, quin externe aliter, quam res per se est, videtur, ut verissimum sit (quod ait Erasmus) inversus Silenus omnia.</s>
					<s n="13" xml:lang="la" type="auto">Quod ergo arroganter videmur, id tam abest a vero ut nihil magis, et si illud aliunde perspici non potest, saltem vel hinc satis perspicuum esse poterit, quod nimirum nomen paupertatis nos hactenus habere non puduerit.</s>
					<s n="14" xml:lang="la" type="auto">Quis nescit, quam probrosum, quam contemptuosum sit nomen paupertatis?</s>
					<s n="15" xml:lang="la" type="auto">Et cum hanc rem, quae nos facit summe contemptos et abiectos, ultro ipsi susceperimus, quae quaeso in nobis potest esse arrogantia?</s>
					<s n="16" xml:lang="la" type="auto">quare res longe aliter in secessu est, quam in fronte aparet.</s>
					<s n="17" xml:lang="la" type="auto">Dicam igitur, qua ratione moti scripserimus arrogantius.</s>
					<s n="18" xml:lang="la" type="auto">Summa animi nostri intentio erat efficere, ut te, quam possit fieri minimum, collati in nos beneficii poeniteret, tum etiam ut omnem suspitionem delitiarum a nobis amoveremus, quod nunc lautius, quam conditio pauperum patitur, vivimus.</s>
					<s n="19" xml:lang="la" type="auto">Ad id utique nihil erat conducibilius neque idoneum magis, quam ut nonnihil magnificantius statum nostrae conditionis amplificaremus etsi id subindicantes magis quam exprimentes et tecte potius quam aperte.</s>
					<s n="20" xml:lang="la" type="auto">Nam alioqui lautitiae utique accusari potuissemus, si et praeter consuetudinem et supra dignitatem nostram fecissemus.</s>
				</p>
				<p>
					<s n="21" xml:lang="la" type="auto">Quapropter hoc, quod fecimus, non tam voluntario quam necessario nec tam arrogantiae quam amovendae suspitionis lautitiarum causa a nobis factum est.</s>
					<s n="22" xml:lang="la" type="auto">Sed quid ego epistolae nostrae rationem tibi ostendere conor, cum mihi res est cum viro doctissimo, ut qui ipsus satis fateretur sententiam per se solam apprehendi non oportere (id quod calumniatorum est), sed simul perpendenda et praecedentia et consequentia totiusque orationis contextum et scopum.</s>
					<s n="23" xml:lang="la" type="auto">Quod nisi fiat, iam vel optime dicta aut scripta quilibet in pravam detorquere sententiam poterit.</s>
					<s n="24" xml:lang="la" type="auto">Quare, cum id, quod fecimus, ad utilitatem nostrae defensionis profuerit, addam et necessarium, nisi maluissemus infamia lautitiae apud tuam dignitatem diffamari, nihil iam te amplius ob hanc rem commotum arbitramur, cum animi nostri sinceritatem iam perspicias satisque cognitam habeas.</s>
					<s n="25" xml:lang="la" type="auto">At illud fortassis animum tuum offendere nonnihil possit, quare non tam antea nos divites esse diximus atque nunc.</s>
					<s n="26" xml:lang="la" type="auto">Illud scias, domine Bullingere, id nos non ex malitia, sed ex prudentia quadam (ut nobis videbatur) fecisse.</s>
					<s n="27" xml:lang="la" type="auto">Putabamus etenim indecorum fore, si nos in paupertate ex professo viventes, divitiarum nomen inane iactitaremus, ludibrioque ob id nos futuros mendaciique suspitione obnoxios, quasi id dolo fingeremus.</s>
				</p>
				<p>
					<s n="28" xml:lang="la" type="auto">Nunc autem, cum sine suspitione mendacii post sublatas elemosynas veritatem magis dicere possimus, eam nunc demum manefestari aequum duximus.</s>
					<s n="29" xml:lang="la" type="auto">In qua re si iudicio lapsi sumus, condonandum quaesumus censeas, quum ex imperitia magis et simplicitate quam ex astutita id fecerimus.</s>
					<s n="30" xml:lang="la" type="auto">Nos porro de tuo candore animique benevolentia nihil amplius addubitantes talem de fore confidimus, qualem nobis bene faventem beneque volentem esse decet.</s>
					<s n="31" xml:lang="la" type="auto">Sed haec tam minuta et exigua tuum candorem a nobis alienare non potuisse nobis persuasum habemus, quamvis occurrere paucis voluimus, quo viam praeparatiorem ad maiora defendenda haberemus, quae iam brevi nobis subolevere tibi de nobis delata.</s>
					<s n="32" xml:lang="la" type="auto">Non ignotum tibi esse arbitramur, reverendissime domine Bullingere, tantam calumniandi libidinem hoc exulceratissimo seculo ubique grassari, ut nemo tam sancte, integre et incorrupte vivere possit, qui non hominum obtrectationibus expositus sit.</s>
					<s n="33" xml:lang="la" type="auto">Quare mirum nobis videretur, si nos aliorum calumnias effugissemus, praesertim peregrini, ut qui praeter alia incommoda nec linguam hanc ad defensionem nostri callemus et morum quoque diversitate (quae solet non minima causa odii esse) illis simus dissimiles.</s>
					<s n="34" xml:lang="la" type="auto">Unde etiam maxime miramur solam heram nostram (quae, si pia esset, ut videri vult, nos in omnibus defendere et prodesse deberet) de nobis male loquutam.</s>
					<s n="35" xml:lang="la" type="auto">Accersivit enim nos dominus Flinerus<note type="margin">a.R.: korr. Flinzius</note> e regione hospitii nostri, quondam concionator, nobisque indicavit, quomodo nostra hospita de nobis esset conquesta nos non fuisse ad sacram synaxim, tum etiam nostros libros nihil de hac religione (id quod filio se audivisse dicebat) continere et propterea nos huic religioni non consentire.</s>
					<s n="36" xml:lang="la" type="auto">Quorum prius falsum esse probabimus nominatis iis, qui nobis porrexerunt eucharistiam quibusque visi sumus; alterum falsum esse ipsus dices, si nostrum librum tibi inspiciendum legendumque praebeamus.</s>
				</p>
				<p>
					<s n="37" xml:lang="la" type="auto">Haec duo maxima cum apud dictum dominum Flinerum de nobis falso ausa sit conqueri, facile te iudicaturum existimamus et alia (si quae dixit) falso de nobis esse ementita.</s>
				</p>
				<p>
					<s n="38" xml:lang="la" type="auto">Quapropter petimus, ut, si quid aliud clam de nobis est dictum, ut id nobis digneris indicare, quo falsa, quae sunt, manifestemus nostramque famam illibatam conservemus; nihil enim nobis charius est fama, nihil praetiosius, ita ut quidvis nobis citius eripi malimus quam famam nostram contaminari.</s>
					<s n="39" xml:lang="la" type="auto">Quod eo tam ferimus levius, quod id factum est a muliere (cui propter linguae garrulitatem obtrectandique libidinem odiique impotentiam ne sapiens aurem facile praebuerit), tum etiam, quod eam falsam mendacemque in duobus iisque maximis rebus demonstravimus et demonstrare firmiter poterimus, dum eorum, quae de nobis dixerat de non accessa synaxi palinodiam cecinerit apud praedictum dominum Flinerum.</s>
					<s n="40" xml:lang="la" type="auto">Quapropter, reverendissime domine Bullingere, tibi persuasum velimus habeas nos tales esse, quales sumus et fuimus semper, hoc est ingenuos et quibus maxime curae est famae suae integritas, suspectaque tibi sint, quae a tergo nostro postque nostrum discessum de nobis ad te deferri possint.</s>
					<s n="41" xml:lang="la" type="auto">Hanc autem excusationem nostrae innocentiae ad te praecipue offerre voluimus, ut, cui beneficio quam plurimum devincti sumus, eidem quam maxime quoque nostra constaret integritas, ne quando beneficium tuum frustra expositum putares.</s>
					<s n="42" xml:lang="la" type="auto">Sed his paucis indicatis (quae latius coram enarrari possint) nihil amplius literis significandum decrevimus nisi illud, nos nempe tui semper fore memores pro tuo beneficio, et ubicunque tibi gratificari poterimus vel cuiquam in tuo nomine, id cupide prompteque facturos nihilque nos magis desiderare, quam ut nobis aliquando contingat occasio, ut tibi non solum verbis, sed et re animi nostri gratitudinem expromere possimus.</s>
					<s n="43" xml:lang="la" type="auto">Vale.</s>
				</p>
				<p>
					<s n="44" xml:lang="la" type="auto">Non tibi pro tantis meritas persolvere grates In nos collatis benefactis posse fatemur.</s>
				</p>
				<p>
					<s n="45" xml:lang="la" type="auto">Sed deus, altisonans coeli terraeque creator, Ingentes referet grates, nec nostra Thalia Cessabit memor esse tui, dum vita relinquat Corpus et aeternas libere emigremus in auras Dumque canis pavidum cervum venabitur audax; Fervida nam veluti magis exardescere flamma Non extincta solet, crescat sic gratia nostra.</s>
				</p>
				<p>
					<s n="46" xml:lang="la" type="auto">Tibi semper observandiss[imi].</s>
				</p>
				<p>
					<note type="date">[Datum, Unterschrift und Adresse fehlen.]</note>
				</p>
			</div>
		</body>
	</text>
</TEI>