<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file815" type="Brief" source="TUSTEP" n="20022">
	<teiHeader xml:lang="de">
		<fileDesc>
			<titleStmt>
				<title subtype="file">[Peter Venetscher (Venetz)] / [Blaubeuren] AN Heinrich Bullinger / Zürich, 22. Januar 1550</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2023"/>
			</publicationStmt>
			<sourceDesc>
				<bibl type="transcription">Vorläufige Transkription der HBBW-EditorInnen</bibl>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="a94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="l587">Zürich</settlement>
						<institution>Staatsarchiv</institution>
						-->
						<repository ref="a94"/>
						<idno subtype="Autograph">E II 335,2165 f.</idno>
					</msIdentifier>
					<msContents>
						<msItem>
							<incipit>Se commendat. Non grave tibi sit, ter maxime literarum antistes, quod te hisce literis aliis negociis plenum adeoque</incipit>
							<textLang>el</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Bossert, Blätter für württ. Kirchengeschichte, N.F. 19 (1915), 83f [IRG: FKq III: 7]</title>
							</bibl>
							<bibl type="Literatur" subtype="Erwähnung">
								<title>Egli, Analecta II 39 (Anm. 5)</title>
							</bibl>
							<bibl type="Literatur">
								<title>Mario Possa, Reformation im Wallis 113 (irrt. datiert 2. August 1550) (Venetz = Venetscher)</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="a96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="l587">Zürich</settlement>
						<institution>Zentralbibliothek</institution>
						-->
						<repository ref="a96"/>
						<idno subtype="Kopie">Ms S 72,28</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/815">
				<correspAction type="sent">
					<persName ref="p8512" cert="low">
						<!--
						<surname cert="low">Venetscher (Venetz)</surname>
						<forename cert="low">Peter</forename>
						-->
					</persName>
					<placeName source="l52" cert="low"><orig>Blaubeuren</orig></placeName>
					<date when="1550-01-22" cert="low"><note>«altera Agnetis» (= 22. oder 28. Januar)</note></date>
				</correspAction>
				<correspAction type="received">
					<persName ref="p495" cert="high">
						<!--
						<surname cert="high">Bullinger</surname>
						<forename cert="high">Heinrich</forename>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
						-->
					</persName>
					<placeName source="l587" cert="high"><orig>Zürich</orig></placeName>
				</correspAction>
				<correspContext>
					<ref type="next_chronologically" target="file816"/>
					<ref type="prev_chronologically" target="file814"/>
					<ref type="next_correspondence" target="file1825"/>
					<ref type="next_correspondence_request" target="file1825"/>
					<ref type="next_same_sender" target="file1825"/>
					<ref type="next_same_addressee" target="file827"/>
					<ref type="prev_same_addressee" target="file799"/>
					<ref type="next_with_sender_as_addressee" target="file1825"/>
					<ref type="next_with_addressee_as_sender" target="file827"/>
					<ref type="prev_with_addressee_as_sender" target="file799"/>
				</correspContext>
			</correspDesc>
			<langUsage>
				<language ident="el" usage="1">Griechisch</language>
				<language ident="la" usage="999">Latein</language>
			</langUsage>
		</profileDesc>
		<revisionDesc status="abgeschlossen">
			<change>setup/validation</change>
		</revisionDesc>
	</teiHeader>
	<facsimile>
		<graphic xml:id="img1" url="https://iiif.bullinger-digital.ch/iiif/3/815%2FAutograph%2F00%20E_II_335__fol__2165_r_.tif/full/max/0/default.jpg" n="1"><desc subtype="path">815/Autograph/00 E_II_335__fol__2165_r_.tif</desc></graphic>
		<graphic xml:id="img2" url="https://iiif.bullinger-digital.ch/iiif/3/815%2FAutograph%2F01%20E_II_335__fol__2165_v_.tif/full/max/0/default.jpg" n="2"><desc subtype="path">815/Autograph/01 E_II_335__fol__2165_v_.tif</desc></graphic>
		<graphic xml:id="img3" url="https://iiif.bullinger-digital.ch/iiif/3/815%2FAutograph%2F02%20E_II_335__fol__2166_r_.tif/full/max/0/default.jpg" n="3"><desc subtype="path">815/Autograph/02 E_II_335__fol__2166_r_.tif</desc></graphic>
		<graphic xml:id="img4" url="https://iiif.bullinger-digital.ch/iiif/3/815%2FAutograph%2F03%20E_II_335__fol__2166_v_.tif/full/max/0/default.jpg" n="4"><desc subtype="path">815/Autograph/03 E_II_335__fol__2166_v_.tif</desc></graphic>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">Se commendat.</s>
					<s n="2" xml:lang="la" type="auto">Non grave tibi sit, ter maxime literarum antistes, quod te hisce literis aliis negociis plenum adeoque incognitum a tergo adorior, hoc est, ad amicitiam tuam adrepo.</s>
					<s n="3" xml:lang="la" type="auto">Cognosces autem, si Gervasium nostrum Scholasticum de me audieris, ad quem nunc quoque scripsi velut amicum veterem, ut tibi quoque ex literis notior aliquanto fieri possem.</s>
					<s n="4" xml:lang="la" type="auto">Sum enim Helvetiae nostrae cultor strenuissimus, cui debeo, quod homo natus sum, tunc aeducatus quod sim.</s>
					<s n="5" xml:lang="la" type="auto">Verum spiritus fornicationis, qui in medio papatus fuit, oculos etiam mihi micanti religione perstrinxit, ut relictis omnibus religioni Carthusianę me addixerim, cum fuerim remotissimus procul ab omni religione.</s>
					<s n="6" xml:lang="la" type="auto">Qui potuissem autem cavere, cum totus mundus coluerit ac tantum non adorarit sanctos hosce patres velut altos, divinos ac mysteriorum dei conscios?</s>
					<s n="7" xml:lang="la" type="auto">Ac dicipimur specie recti.</s>
					<s n="8" xml:lang="la" type="auto">Et pessimus fuit hypocrita monachus, civis meus, qui me in nassam hanc pellexit, cuius consilium, e ventre natum, deus perdat.</s>
					<s n="9" xml:lang="la" type="auto">Sed, obsecro te, quid mihi faciendum nunc putas, postquam hoc ipsum genus vitae religiosae exui prostituique, cum pauper sim, tenuis fortunae homo et Interim papisticum omnes res nostras hodie labefactet?</s>
					<s n="10" xml:lang="la" type="auto">Num redeundum mihi putas ad hos fucatum vitae genus, ubi maxime omnium iustitia, pietate inversa specie religionis plausibili atque, ut semel dicam, quorum opera omnia sanctissima etiam non ex fide seu obedientia verbi, sed ex ratione humana fiunt.</s>
					<s n="11" xml:lang="la" type="auto">Qui iustitia propria nituntur, quam<note type="margin">a.R.: quum?</note> iuditio dei opponunt tuti satis, si credant in Christum, licet eo ad salutem ac iustitiam non utantur.</s>
				</p>
				<p>
					<s n="12" xml:lang="la" type="auto">Non haec dico, ut adlubere mihi dicam rationem hanc vivendi, qui eam dudum reieci atque hactenus vegetum et acrem me praebui sectatorem Christi, cuius pensum gnaviter ac evangelice adcuro.</s>
					<s n="13" xml:lang="la" type="auto">Sed quid facias tot arietibus concussus?</s>
				</p>
				<p>
					<s n="14" xml:lang="la" type="auto">Maximus olim fui in sodalitio Carthusianorum, cum nunc minimus sim.</s>
					<s n="15" xml:lang="la" type="auto">Certe Adamus noster Bartolomeus licentiatus, ad quem tu toties scripsisti, sacrosanctissima interimistica sacra instituit Ulmae omnia ac ipse quoque ea facit.</s>
					<s n="16" xml:lang="la" type="auto">Canonem missae propugnat, quo ipse etiam in missa utitur publice defenditque.</s>
					<s n="17" xml:lang="la" type="auto">Tum aliis author est consilio et auxilio se imitandi.</s>
					<s n="18" xml:lang="la" type="auto">Et conditionem ministerii ecclesiastici mihi offert omnium lautissimam, si morem illi geram.</s>
					<s n="19" xml:lang="la" type="auto">Summo enim favore me complectitur ab eo tempore, quo apud Ottonem Henricum iuncti viximus.</s>
				</p>
				<p>
					<s n="20" xml:lang="la" type="auto">Sed iterum interrogo, quid facias, cum videas in his terris pendere omnium doctorum dubitantes ac cespitabundas de Interim sententias ac obscura rerum expectatione angi?</s>
					<s n="21" xml:lang="la" type="auto">Non homines tantum protritae sortis, sed summa etiam non ambigua tantum, sed exculta etiam.</s>
					<s n="22" xml:lang="la" type="auto">Neque haec eo dicuntur, ut me vacillantem aut claudicantem putes.</s>
					<s n="23" xml:lang="la" type="auto">Nondum enim potui mihi de religione eius Adę persuadere seu constuprata ac reclamante conscientia aliquid docere.</s>
				</p>
				<p>
					<s n="24" xml:lang="la" type="auto">Aleam eius sequi non est consilium.</s>
					<s n="25" xml:lang="la" type="auto">Atque utinam hoc nutanti tempore aliunde victus suppeteret, ut vacare liceret ab omni administratione rerum ecclesiasticarum.</s>
				</p>
				<p>
					<s n="26" xml:lang="la" type="auto">Caeterum quod propius mihi ad rem gerendam attinet, est, quod tuo consilio utar, eruditissime Bullingere.</s>
					<s n="27" xml:lang="la" type="auto">Permittes igitur mihi, ut te fruar in domino.</s>
					<s n="28" xml:lang="la" type="auto">Dum vitae Carthusianę vacare institui, seculum, ut vocant, relinquo.</s>
					<s n="29" xml:lang="la" type="auto">Ibi tum pater meus, dives utcunque, at summo genere apud Vallesiae rusticos natus, misere inde affligitur, literis ingemitatis ab instituto monastico avocare querulatur, se filio unice dilecto, quem solum habebat legitimum, orbari etc.</s>
					<s n="30" xml:lang="la" type="auto">Sed dum recuso obsequi, diris deprecationibus defigit.</s>
					<s n="31" xml:lang="la" type="auto">Neque ita multo post ex luctu immodico moritur.</s>
					<s n="32" xml:lang="la" type="auto">Sed quid ad hęc monachi mei Carthusiani?</s>
					<s n="33" xml:lang="la" type="auto">Patrem cruciatu mentis enectum irrident ac mortuum etiam flagellant velut affectu carnali peccantem ac indulgentem nimium.</s>
					<s n="34" xml:lang="la" type="auto">Tum me consolantur ex hoc Mosi, quo hi, qui dixerunt parentibus: "nescio vos", pacti dei observantissimi fuerunt.</s>
				</p>
				<p>
					<s n="35" xml:lang="la" type="auto">Et quid non?</s>
					<s n="36" xml:lang="la" type="auto">Ibi tum ego consyderans patris angorem, qui lecto illum affixerat, consolaturus hunc cuncta bona mea, quae ex matre mea, dudum defuncta propria habebam, tum patris etiam bona, quae aliquando ad me reditura erant, illi contribuo aedito ad hoc scripto seu testamento (quod monachi mundo morituri sic facere solent), ut ex his bonis meis venditis aut iuxta eius arbitrium usis refrigerium senectutis loco mei haberet.</s>
					<s n="37" xml:lang="la" type="auto">Sed priusquam testamentum hoc ad eum ex Carthusianis aedibus Friburgi Brisgaudiae ad Vallesiam usque pertingeret, confectus dolore pater ex me illi prognato complorata morte absumptus est.</s>
					<s n="38" xml:lang="la" type="auto">Sorores autem meę, quarum dę sunt, testamentum cum bonis meis velut hęredes patris praeripuerunt.</s>
					<s n="39" xml:lang="la" type="auto">Sed vide rem indignissimam.</s>
					<s n="40" xml:lang="la" type="auto">Bona haec mea patri contribuo ad solatium senii, et ut eo minus discrutietur animo, tum ut beneficium aliquo modo parenti redderem, quemadmodum verba testamenti referunt.</s>
					<s n="41" xml:lang="la" type="auto">Sed notarius de suo addidit, ut haec bona patris sint ac suorum hęredum, cum ego per deum nullam mentionem fecerim hęredum, sed notarius de suo hoc, non iussus, assuerit.</s>
				</p>
				<p>
					<s n="42" xml:lang="la" type="auto">Ac eo colore sorores meę ex maritis etiam ditissimae se tuentur et bonis meis veluti propriis utuntur me excluso, velut mortuo.</s>
					<s n="43" xml:lang="la" type="auto">Sic enim iudicant cum papatu toto, me mortuum mundo ac testamentum morte tali (quae papistarum authoritate ac legibus valet) confirmatum esse.</s>
					<s n="44" xml:lang="la" type="auto">Et quod vivere me etiam nunc adstruo, ipsi contra me monachum periurum, apostatam, carni tantum ac inguini vivere, sed viventem mortuum esse.</s>
				</p>
				<p>
					<s n="45" xml:lang="la" type="auto">Sed quid ad haec?</s>
					<s n="46" xml:lang="la" type="auto">Pauper sum, tum filiis aliquot auctus ac bonis parentum meorum indigeo, ut qui maxime.</s>
					<s n="47" xml:lang="la" type="auto">Num excludi me velut illegitimum ac spurium recte se posse censebis?</s>
					<s n="48" xml:lang="la" type="auto">Demus autem illis, ut sim nocens ac veredifragus, num peccatorum nomine ab hęreditate parentum arceri me posse autumas?</s>
				</p>
				<p>
					<s n="49" xml:lang="la" type="auto">Alia sunt iura fori, alia poli.</s>
					<s n="50" xml:lang="la" type="auto">Multi a deo exhęreditati iuxta ius gentium hęreditates in <foreign xml:lang="el">πολιτεια</foreign> mundi accipiunt.</s>
					<s n="51" xml:lang="la" type="auto">Te igitur opere magno per Christum Iesum rogarim, ut, si quem Tiguri noveris ex senatoribus, qui ad conventus publicos Helvetiorum mitti solet pro communibus causis agendis, hunc meo nomine interroges, quid facto opus sit.</s>
					<s n="52" xml:lang="la" type="auto">Scio enim me istac apud iudices papisticos Wallesiae meę nihil obtenturum praeter fustem et crucem.</s>
					<s n="53" xml:lang="la" type="auto">Coram iuditio autem publico Helvetiorum emunxisse aliquid poteram.</s>
					<s n="54" xml:lang="la" type="auto">Impium autem foret tyrocinio aetatis lapsum tam severe in me animadvertere.</s>
					<s n="55" xml:lang="la" type="auto">Anni enim si adfuissent, rectius ego rebus meis vidissem.</s>
					<s n="56" xml:lang="la" type="auto">Habet pars adversa literas seu testamentum, ubi ultro illi moriturus mundo bona mea offero.</s>
					<s n="57" xml:lang="la" type="auto">Hoc scripto se tuentur ac iuguli mei vocem praefocabunt, si quando in ius ambulaturi simus, ne dicam, defunctum vita nihil regerere posse aut debere.</s>
					<s n="58" xml:lang="la" type="auto">Sentis nimirum, quid velim.</s>
					<s n="59" xml:lang="la" type="auto">Ac rursus te per communem patriam nostram obtestor, ut, si vacuo aliquantulum animo fueris, mihi, quod quęro, exponas causamque hanc ut patronus accipias.</s>
				</p>
				<p>
					<s n="60" xml:lang="la" type="auto">Tum de Theodoro Bibliandro, cuius nuper me Frechtius monuit, qui spem nobis fecerat elucidandi biblia, miror, cur sua tam diu premat.</s>
				</p>
				<p>
					<s n="61" xml:lang="la" type="auto">Absolutissima omnia huius viri esse scripta eius portendere docti omnes iudicant.</s>
					<s n="62" xml:lang="la" type="auto">Ac de d. Conrado Gesnero, an Bibliothecae tomum secundum auctiorem aediturus sit, qua de re etiam verbulo saltem scripto commonere ne tibi sit molestum, per affectum hunc tuum paternum, quo omnes Helvetiae tuę doctos ac studiosos filios complecteris, rogarim compensaturus etiam offitio aliquo, si quid in me contuleris.</s>
					<s n="63" xml:lang="la" type="auto">Vale.</s>
				</p>
				<p>
					<s n="64" xml:lang="la" type="auto">Datum altera Agnetis anno redditae salutis 1550.</s>
					<s n="65" xml:lang="la" type="auto">Petrus Venetscher, ecclesiastes Blaupeurensis, tuus in domino.</s>
				</p>
				<p>
					<s n="66" xml:lang="la" type="auto">Clarissimo omnium, qui apud Helvetiae doctos sunt, viro d. Henrico Bullingero, concionatori summo apud Tigurum, sibi in domino observando colendissimoque.</s>
				</p>
			</div>
		</body>
	</text>
</TEI>