<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file2827" type="Brief" source="TUSTEP" n="27338">
	<teiHeader xml:lang="de">
		<fileDesc>
			<titleStmt>
				<title subtype="file">François Bérauld (Bérald) / Lausanne AN Heinrich Bullinger / Zürich, [12. Februar 1556]</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2023"/>
			</publicationStmt>
			<sourceDesc>
				<bibl type="transcription">Vorläufige Transkription der HBBW-EditorInnen</bibl>
				<bibl type="footnotes">Vorläufige Transkription der HBBW-EditorInnen</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="a94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="l587">Zürich</settlement>
						<institution>Staatsarchiv</institution>
						-->
						<repository ref="a94"/>
						<idno subtype="Autograph">E II 361,291</idno>
					</msIdentifier>
					<msContents>
						<msItem>
							<incipit>Tua fortasse nihil, mea plurimum interest, ut intelligas, quanti, ego te semper</incipit>
							<textLang>el</textLang>
						</msItem>
					</msContents>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="a96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="l587">Zürich</settlement>
						<institution>Zentralbibliothek</institution>
						-->
						<repository ref="a96"/>
						<idno subtype="Kopie">Ms S 86,142</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/2827">
				<correspAction type="sent">
					<persName ref="p8164" cert="high">
						<!--
						<surname cert="high">Bérauld (Bérald)</surname>
						<forename cert="high">François</forename>
						-->
					</persName>
					<placeName source="l280" cert="high"><orig>Lausanne</orig></placeName>
					<date when="1556-02-12" cert="low"/>
				</correspAction>
				<correspAction type="received">
					<persName ref="p495" cert="high">
						<!--
						<surname cert="high">Bullinger</surname>
						<forename cert="high">Heinrich</forename>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
						-->
					</persName>
					<placeName source="l587" cert="high"><orig>Zürich</orig></placeName>
				</correspAction>
				<correspContext>
					<ref type="next_chronologically" target="file2828"/>
					<ref type="prev_chronologically" target="file2826"/>
					<ref type="next_same_addressee" target="file2841"/>
					<ref type="prev_same_addressee" target="file2830"/>
					<ref type="next_with_addressee_as_sender" target="file2841"/>
					<ref type="prev_with_addressee_as_sender" target="file2830"/>
				</correspContext>
			</correspDesc>
			<langUsage>
				<language ident="el" usage="3">Griechisch</language>
				<language ident="la" usage="997">Latein</language>
			</langUsage>
		</profileDesc>
		<revisionDesc status="abgeschlossen">
			<change>setup/validation</change>
		</revisionDesc>
	</teiHeader>
	<facsimile>
		<graphic xml:id="img1" url="https://iiif.bullinger-digital.ch/iiif/3/2827%2FAutograph%2F00%20E_II_361__fol__291_r_.tif/full/max/0/default.jpg" n="1"><desc subtype="path">2827/Autograph/00 E_II_361__fol__291_r_.tif</desc></graphic>
		<graphic xml:id="img2" url="https://iiif.bullinger-digital.ch/iiif/3/2827%2FAutograph%2F01%20E_II_361__fol__291_v_.tif/full/max/0/default.jpg" n="2"><desc subtype="path">2827/Autograph/01 E_II_361__fol__291_v_.tif</desc></graphic>
		<graphic xml:id="img3" url="https://iiif.bullinger-digital.ch/iiif/3/2827%2FAutograph%2F02%20E_II_361__fol__291_a_r_.tif/full/max/0/default.jpg" n="3"><desc subtype="path">2827/Autograph/02 E_II_361__fol__291_a_r_.tif</desc></graphic>
		<graphic xml:id="img4" url="https://iiif.bullinger-digital.ch/iiif/3/2827%2FAutograph%2F03%20E_II_361__fol__291_a_v_.tif/full/max/0/default.jpg" n="4"><desc subtype="path">2827/Autograph/03 E_II_361__fol__291_a_v_.tif</desc></graphic>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">Henricho Bulingero, viro eruditissimo et integerrimo, Franciscus Geraldus S. D. Tua fortasse nihil, mea plurimum interest, vir sanctissime, ut intelligas, quanti ego te semper vel solo notum nomine fecerim.</s>
					<s n="2" xml:lang="la" type="auto">Nam ex quo primum per aetatem sapere coepi, eorum, qui ad singularem humanarum artium peritiam verae pietatis studium addidissent, amicitiam non ut honorificam tantum, sed etiam ut fructuosam expetivi.</s>
					<s n="3" xml:lang="la" type="auto">Et quum multis in locis magno exellentique ingenio viri celebrarentur, qui tamen veritatis christianae gustum nullum haberent, scriptis illorum, quantum utile esse duxi, sum usus, notitiam amicitiamque non quaesivi.</s>
					<s n="4" xml:lang="la" type="auto">Quum enim hac una cognatione omnes homines contineantur, si Iesum Christum communem et agnoscant et praedicent parentem, qui hac in parte nobiscum non consentit, is nulla nobiscum amicitia coniungi potest.</s>
					<s n="5" xml:lang="la" type="auto">Sed si me hoc seculo nasci voluit deus, quo sepultam et obrutam detexit, oppressam erexit, incognitam patefecit, errantem et undique profligatam tandem alicubi firma sede doctrinam suam evangelicam donavit, certe et hoc non in ultima parte felicitatis statuo, iis me innotescere, quorum opera ac constantia (quam tamen ipse dedit) uti voluit.</s>
					<s n="6" xml:lang="la" type="auto">Inter quos, vir mihi merito observande, qualem locum obtineas, ut sentio, libere vereque fateri non dubitarem, si doctorum ac piorum virorum morem ignorarem, qui, ut bene agendo delectantur, ita se coram in os laudari nonnisi aegre admittunt, dum uni deo omnium suarum actionum laudem ascribunt.</s>
					<s n="7" xml:lang="la" type="auto">Dicam tamen, quod nulli non cognitum opto, quam mihi primus ultro detulisti amicitiam fidemque tuam, quovis me precio fuisse cupidissime empturum, nunc delatam sanctissime culturum.</s>
					<s n="8" xml:lang="la" type="auto">Sed ut de Wilelmo ad Frymberg, optimę spei adulescentulo et optimi nobilissimique patris filio, tandem loqui incipiam, accidit, ut eo ipso tempore, quo Berna huc tendens transiret, ipse ego Bernae alicuius negotii gratia aliquot dierum moram agerem amboque alter alteri incogniti eodem uteremur hospitio.</s>
					<s n="9" xml:lang="la" type="auto">Sed admonitus a d. Musculo, quicum eram familiariter collocutus, me esse in ea urbe, statim ad me accessit tuasque et d. Funckii literas reddidit, quae quantum placuerint, vel hinc tibi arbitrandum relinquo, quod contractum aliis de caussis vel gravissimum męrorem statim absterserunt.</s>
					<s n="10" xml:lang="la" type="auto">Sed antequam eas resignassem, nescius adhuc, quid illis contineretur, defixis in eum adolescentulum oculis primo congressu nescio quid ingenui in eo animadverti, quod non mediocriter me affecit.</s>
					<s n="11" xml:lang="la" type="auto">Lectis literis longe maior vestra commendatione cumulus amoris accessit.</s>
				</p>
				<p>
					<s n="12" xml:lang="la" type="auto">Iam vero, quando eruditissimi et mei amantissimique viri d. Theodori Bezae iudicio dignum me indicatis, cuius curae puer hic committatur, hoc polliceri audacter possum, si in hunc usque diem dignus non fuerim, nunc me dignum esse posse.</s>
					<s n="13" xml:lang="la" type="auto">Quid enim non praestem, ut tantum sponsorem omni fraude ad detrimento liberem?</s>
					<s n="14" xml:lang="la" type="auto">Verum est, cuius te admoneam, si forte nescis.</s>
					<s n="15" xml:lang="la" type="auto">Nos Galli, qui evangelii nomine patriam deseruimus, non admodum nummati, non dites, non nitidi, non lauti esse possumus nec ex nostris reditibus aut vini culeos aut tritici modios ullos colligimus; omnia nobis sunt quotidie emenda, ut interim taceam peregrinis omnia carius vendi quam indigenis.</s>
				</p>
				<p>
					<s n="16" xml:lang="la" type="auto">Hinc fit, ut omnia sint nobis difficiliora et incommodiora quam <foreign xml:lang="el">τοισ αθηχωριοισ</foreign> aut iis certe, qui iam ab aliquot annis his in locis consederunt.</s>
					<s n="17" xml:lang="la" type="auto">Sed tamen non ita aut rerum imperiti aut avidi sumus, ut exiguo tempore ex unius aut alterius pueri pensione ditescere quęramus.</s>
					<s n="18" xml:lang="la" type="auto">At hoc, quod aequissimum est, poscimus, ut laboris ac curae pręmia nonnulla recipiamus.</s>
					<s n="19" xml:lang="la" type="auto">Itaque scio hic esse nonnullos cives, apud quos omnia uberiora et lautiora sit habiturus minore precio; sed quae non ubique reperias, haec sunt apud nos: Ego cum uxore mea ac liberis sine tumultu in maxima pace ac concordia vivo, quotidie aliquot studiosis adolescentibus domum meam ventitantibus privatim praelego.</s>
					<s n="20" xml:lang="la" type="auto">Studiis meis intentus et contentus nullis me negotiis immiscens, domi me contineo, nisi me Viretus aut Beza aut eiusdem commatis viri aut accersant aut invisant idque raro.</s>
					<s n="21" xml:lang="la" type="auto">Hunc autem puerum docebo Latine ac Gallice, pure terseque loqui possum et Gręce, si sit opus.</s>
					<s n="22" xml:lang="la" type="auto">Sed haec eadem possunt et alii multi.</s>
				</p>
				<p>
					<s n="23" xml:lang="la" type="auto">Ut autem christiane ac pie et caste discat vivere, dabit dominus Christus ut verbis et exemplo possim docere.</s>
					<s n="24" xml:lang="la" type="auto">Quantum ad victum ac corporis curam attinet, scio, ut in Gallia multos annos id professus, quid liberaliter eductos adolescentes deceat.</s>
					<s n="25" xml:lang="la" type="auto">Adhibitis ergo in consilium multis aliis, praesertim domino Beza, et expensa facultatum nostrarum tenuitate subductis rationibus omnibus video, ut in commune et puero et mihi consulatur, non posse mihi dari in singulos annos minus triginta sex aureis nummis poscoque etiam trimestrem pensionem quam primum mihi prae manu dari, quam in penum insumam.</s>
					<s n="26" xml:lang="la" type="auto">Haec sunt, vir praestantissime, quae tibi declaranda duxi; nam quae ad me scripsisti, diligenter observabo singula.</s>
					<s n="27" xml:lang="la" type="auto">Scripsi autem haec raptim in summis temporis angustiis.</s>
				</p>
				<p>
					<s n="28" xml:lang="la" type="auto">Alias ad te tersius, et ut te dignum est, nunc pro officio scripsi.</s>
					<s n="29" xml:lang="la" type="auto">Vale.</s>
				</p>
				<p>
					<s n="30" xml:lang="la" type="auto">Dominus noster Iesus Christus te ac totam ecclesiam tuam conservet.</s>
					<s n="31" xml:lang="la" type="auto">Lauzannae.</s>
				</p>
				<p>
					<note type="address">[Adresse:]</note>
					<s n="32" xml:lang="la" type="auto">Eruditissimo et integerrimo viro ac domino suo observando Henricho Bullingero, ecclesiastae Tigurino<note xml:id="fna" type="footnote" n="a">Notiz v.Bullingers Hand: "Von Wilhelm von Fryberg, zuͦ Losan verdingt by dem h[erren] Francisco Beraldo."</note>.</s>
				</p>
			</div>
		</body>
	</text>
</TEI>