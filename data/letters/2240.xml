<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file2240" type="Brief" source="TUSTEP" n="24084">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Calvin / Genf AN Heinrich Bullinger / Zürich, 28. März 1554</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2023"/>
			</publicationStmt>
			<sourceDesc>
				<bibl type="transcription">Vorläufige Transkription der HBBW-EditorInnen</bibl>
				<bibl type="footnotes">Vorläufige Transkription der HBBW-EditorInnen</bibl>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="a41">
							<name>Gotha FB</name>
							<ref target="https://www.uni-erfurt.de/forschungsbibliothek-gotha"/>
						</repository>
						<settlement ref="l142">Erfurt</settlement>
						<institution>Forschungsbibliothek Gotha der Universität Erfurt</institution>
						-->
						<repository ref="a41"/>
						<idno subtype="Autograph">chart. A 404, f. 23-24v</idno>
					</msIdentifier>
					<msContents>
						<msItem>
							<incipit>Duo isti fratres Angli iam sub mortem Eduardi Regis mare traiecerant. Tunc mihi commendationem attulerunt</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Bretschn. 39</title>
							</bibl>
							<bibl type="Gedruckt">
								<title>C.O. XV, S. 93ff, Nr. 1935</title>
							</bibl>
							<bibl type="Gedruckt" subtype="Teilübersetzung">
								<title>Günter Gloede, Reformatorenbriefe, Nr. 40, S. 377</title>
							</bibl>
							<bibl type="Gedruckt" subtype="Übersetzung">
								<title>Schwarz, Calvins Lebenswerk II 11f, Nr. 397</title>
							</bibl>
							<bibl type="Literatur" subtype="Zitat">
								<title>F. Buisson, Castellion I 358 f.</title>
							</bibl>
							<bibl type="Literatur" subtype="Erwähnung">
								<title>Bouvier 150</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/2240">
				<correspAction type="sent">
					<persName ref="p540" cert="high">
						<!--
						<surname cert="high">Calvin</surname>
						<forename cert="high">Johannes</forename>
						<graphic type="portrait" url="portraits/540_Calvin_Johannes.jpg"/>
						<ref type="wikipedia" target="https://de.wikipedia.org/wiki/Johannes_Calvin"/>
						<ref type="gnd" target="https://d-nb.info/gnd/118518534"/>
						<ref type="histhub" target="https://data.histhub.ch/person/11418245"/>
						-->
					</persName>
					<placeName source="l167" cert="high"><orig>Genf</orig></placeName>
					<date when="1554-03-28" cert="low"/>
				</correspAction>
				<correspAction type="received">
					<persName ref="p495" cert="high">
						<!--
						<surname cert="high">Bullinger</surname>
						<forename cert="high">Heinrich</forename>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
						-->
					</persName>
					<placeName source="l587" cert="high"><orig>Zürich</orig></placeName>
				</correspAction>
				<correspContext>
					<ref type="next_chronologically" target="file2241"/>
					<ref type="prev_chronologically" target="file2239"/>
					<ref type="next_correspondence" target="file2269"/>
					<ref type="prev_correspondence" target="file2236"/>
					<ref type="next_correspondence_request" target="file2274"/>
					<ref type="prev_correspondence_request" target="file2195"/>
					<ref type="next_correspondence_reaction" target="file2269"/>
					<ref type="prev_correspondence_reaction" target="file2236"/>
					<ref type="next_same_sender" target="file2274"/>
					<ref type="prev_same_sender" target="file2195"/>
					<ref type="next_same_addressee" target="file2246"/>
					<ref type="prev_same_addressee" target="file2238"/>
					<ref type="next_with_sender_as_addressee" target="file2274"/>
					<ref type="prev_with_sender_as_addressee" target="file2195"/>
					<ref type="next_with_addressee_as_sender" target="file2246"/>
					<ref type="prev_with_addressee_as_sender" target="file2238"/>
				</correspContext>
			</correspDesc>
			<langUsage>
				<language ident="la" usage="1000">Latein</language>
			</langUsage>
		</profileDesc>
		<revisionDesc status="abgeschlossen">
			<change>setup/validation</change>
		</revisionDesc>
	</teiHeader>
	<text xml:lang="la">
		<body>
			<div>
				<p>
					<s n="1" xml:lang="la" type="auto">Ornatissimo viro et ecclesiae Tigurinae fido pastori d. Heinricho Bullingero fratri et symmystae colendissimo.</s>
					<s n="2" xml:lang="la" type="auto">S. Duo isti fratres Angli iam sub mortem Eduardi regis mare traiecerant.</s>
					<s n="3" xml:lang="la" type="auto">Tunc mihi commendationem attulerunt a Richardo nostro Heillio, cuius tibi nota est probitas.</s>
					<s n="4" xml:lang="la" type="auto">Ab eo tempore honeste se modesteque apud nos et Lausannae gesserunt: ut minime dubitem eos tibi commendare, praesertim quum nihil tibi negotii facturi sint, nisi una in re, quae tibi nec molesta nec laboriosa erit.</s>
					<s n="5" xml:lang="la" type="auto">Nempe ut eos fidis comitibus adiungas, quibuscum tuto in Italiam perveniant.</s>
					<s n="6" xml:lang="la" type="auto">Non quod hanc curam abs te suscipi postulent: sed quia sperent, si modo verbum feceris apud hospitem vel alium quempiam, sibi hoc valde profuturum.</s>
				</p>
				<p>
					<s n="7" xml:lang="la" type="auto">Status noster, ut in rebus non ita bene compositis, satis nunc tranquillus est.</s>
					<s n="8" xml:lang="la" type="auto">Respexit dominus gregem suum, quem sibi ex variis locis collegit.</s>
					<s n="9" xml:lang="la" type="auto">Nam mali omnia experti erant priusquam cesserint.</s>
					<s n="10" xml:lang="la" type="auto">Utinam eorum pravitatem tolerantia nostra et mansuetudo corrigat.</s>
					<s n="11" xml:lang="la" type="auto">Privatas iniurias, quae gravissimae erant, placide a me fuisse remissae, negare non poterunt.</s>
					<s n="12" xml:lang="la" type="auto">Ego vero non dubito, quin dominus, quam meriti sunt, et quotidie provocare non desinunt, poenam paulisper suspendens, electis suis pepercerit.</s>
					<s n="13" xml:lang="la" type="auto">Nihildum enim correctionis in illa parte apparet.</s>
					<s n="14" xml:lang="la" type="auto">Perinde vero ac si de turbis nostris in Gallia nihil auditum foret, undique ad pascha celebrandum confluxit magna hominum multitudo.</s>
					<s n="15" xml:lang="la" type="auto">Et quanquam rex custodias disposuit, quae transitus omnes obsideant, ac praefecti mandatum hoc sedulo exsequuntur, legatus etiam nequissimus proditor e vicina specula quascunque potest molitur insidias: omnes tamen metus vincit pietatis studium, ut per tot obstacula boni viri penetrent.</s>
					<s n="16" xml:lang="la" type="auto">In Gallia pro more saevitur.</s>
					<s n="17" xml:lang="la" type="auto">Nuper rex per singulas provincias edixit, de iudicum torpore poenas se, ac si conscii forent, sumpturum, nisi acrius contra fidei nostrae professores inquirant.</s>
					<s n="18" xml:lang="la" type="auto">Interea nescio quid praesagii sit, quod totam rationem forensem mutat.</s>
					<s n="19" xml:lang="la" type="auto">Armat militem, ut novis fomentis Anglicos motus magis inflammet.</s>
					<s n="20" xml:lang="la" type="auto">Massiliae classem validam instruit: praecipuos vero belli nervos<note xml:id="fn1" type="footnote" n="1">Vgl. <hi>Cicero,</hi> Orationes Philippicae, 5, 5 und s. <bibl>HBBW</bibl> XIV *** .</note> intendere videtur in Italiam, nisi eius cursum ex adversa parte reflectat Caesar.</s>
					<s n="21" xml:lang="la" type="auto">Copias etiam in gente vestra conficere dicitur.</s>
					<s n="22" xml:lang="la" type="auto">Denique perinde satagit, ac si terram ceolo miscere in animo haberet.</s>
					<s n="23" xml:lang="la" type="auto">Sed quia pessimis consiliis regitur, contra puram vero doctrinam nihil de solita crudelitate ac superbia remittit, tot machinationum, quas velut adverso deo aggreditur, non nisi tristem et infaustum exitum exspecto.</s>
				</p>
				<p>
					<s n="24" xml:lang="la" type="auto">De concionibus habeo tibi magnas gratias, non modo quod librum miseris, sed quod illic amicam mei et honorificam mentionem factam esse video.</s>
					<s n="25" xml:lang="la" type="auto">Quod ab improbis calumniis ecclesias nostras purgasti, quibus eas discordiarum flabella vexare non cessant, recte factum.</s>
					<s n="26" xml:lang="la" type="auto">Caeterum quantum apud regem Daniae profeceris, nescio.</s>
					<s n="27" xml:lang="la" type="auto">Nam te iam scire arbitror, quam inhumaniter ab illo acceptus nuper fuerit d. Ioannes a Lasco, cum exsulum turba quam secum trahebat.</s>
					<s n="28" xml:lang="la" type="auto">Iussus enim fuit violento edicto statim regni finibus hyeme asperrima excedere.</s>
				</p>
				<p>
					<s n="29" xml:lang="la" type="auto">Quia Bezae nostro scripseras de quodam magistro Westphalo, tandem librum nactus sum.</s>
					<s n="30" xml:lang="la" type="auto">Porro scire ex te velim, an respondere expediat.</s>
					<s n="31" xml:lang="la" type="auto">Nam si ita censueris, tridui operam libenter in ea scriptione locabo.</s>
					<s n="32" xml:lang="la" type="auto">Furtim etiam nuper excusus est liber <placeName>Basileae</placeName> falsis nominibus, in quo disputant Castalio et N., non esse gladio coercendos haereticos.</s>
				</p>
				<p>
					<s n="33" xml:lang="la" type="auto">Utinam vel sero expergefiant illius ecclesiae pastores, ne longius serpat malum.</s>
					<s n="34" xml:lang="la" type="auto">Vale, ornatissime vir et mihi honorande frater.</s>
					<s n="35" xml:lang="la" type="auto">D. Gvalthero, Pellicano, generis tuis et reliquis fratribus ac symmystis salutem plurimam dices meo nomine.</s>
					<s n="36" xml:lang="la" type="auto">D. Marchio Vici, Celsus noster Martinengus, Budaeus, symmystae mei et amici complures vos salutant omnes.</s>
					<s n="37" xml:lang="la" type="auto">Dominus te ac familiam perpetuo tueatur, regatque suo spiritu.</s>
				</p>
				<p>
					<s n="38" xml:lang="la" type="auto">Genevae 5. calendas aprilis 1554.</s>
				</p>
				<p>
					<s n="39" xml:lang="la" type="auto">Ioannes Calvinus tuus.</s>
				</p>
			</div>
		</body>
	</text>
</TEI>