<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file805" type="Briefanfang" source="TUSTEP" n="20014">
	<teiHeader xml:lang="de">
		<fileDesc>
			<titleStmt>
				<title subtype="file">Baldassare Altieri / [Calcinato] AN Heinrich Bullinger / Zürich, 13. Januar 1550</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2023"/>
			</publicationStmt>
			<sourceDesc>
				<bibl type="transcription">Vorläufige Transkription der HBBW-EditorInnen</bibl>
				<bibl type="footnotes">Vorläufige Transkription der HBBW-EditorInnen</bibl>
				<bibl type="scan">Zürich StA</bibl>
				<msDesc type="Briefanfang" subtype="Autograph" xml:lang="la">
					<msIdentifier>
						<!--
						<repository ref="a94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="l587">Zürich</settlement>
						<institution>Staatsarchiv</institution>
						-->
						<repository ref="a94"/>
						<idno subtype="Autograph">E II 441,157-164</idno>
					</msIdentifier>
					<msContents>
						<msItem>
							<incipit>Recreasti animum, mihi crede, literis tuis suavissimis ac piissimis, quas idibus Januariis accepi;</incipit>
							<textLang>it</textLang>
						</msItem>
					</msContents>
					<additional>
						<listBibl>
							<bibl type="Literatur" subtype="Zitat">
								<title>Ferd. Meyer, Die evangelische Gemeinde in Locarno, I, 471-473</title>
							</bibl>
							<bibl type="Literatur" subtype="Erwähnung">
								<title>E. Comba, Protestanti II 215, 214 (HB an Altieri, 1. Dez. 1549)</title>
							</bibl>
						</listBibl>
					</additional>
				</msDesc>
				<msDesc type="Briefanfang" subtype="Kopie" xml:lang="la">
					<msIdentifier>
						<!--
						<repository ref="a96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="l587">Zürich</settlement>
						<institution>Zentralbibliothek</institution>
						-->
						<repository ref="a96"/>
						<idno subtype="Kopie">Ms S 72,15</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/805">
				<correspAction type="sent">
					<persName ref="p152" cert="high">
						<!--
						<surname cert="high">Altieri</surname>
						<forename cert="high">Baldassare</forename>
						<ref type="gnd" target="https://d-nb.info/gnd/1089478127"/>
						-->
					</persName>
					<placeName source="l84" cert="low"><orig>Calcinato</orig></placeName>
					<date when="1550-01-13" cert="low"><note>Briefanfang; Schluss: ID 806</note></date>
				</correspAction>
				<correspAction type="received">
					<persName ref="p495" cert="high">
						<!--
						<surname cert="high">Bullinger</surname>
						<forename cert="high">Heinrich</forename>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
						-->
					</persName>
					<placeName source="l587" cert="high"><orig>Zürich</orig></placeName>
				</correspAction>
				<correspContext>
					<ref type="next_chronologically" target="file806"/>
					<ref type="prev_chronologically" target="file804"/>
					<ref type="next_correspondence" target="file806"/>
					<ref type="prev_correspondence" target="file748"/>
					<ref type="next_correspondence_request" target="file806"/>
					<ref type="prev_correspondence_request" target="file730"/>
					<ref type="prev_correspondence_reaction" target="file748"/>
					<ref type="next_same_sender" target="file806"/>
					<ref type="prev_same_sender" target="file730"/>
					<ref type="next_same_addressee" target="file827"/>
					<ref type="prev_same_addressee" target="file799"/>
					<ref type="next_with_sender_as_addressee" target="file806"/>
					<ref type="prev_with_sender_as_addressee" target="file730"/>
					<ref type="next_with_addressee_as_sender" target="file827"/>
					<ref type="prev_with_addressee_as_sender" target="file799"/>
					<ref type="child" target="file806"/>
					<ref type="child" target="file748"/>
					<ref type="parent" target="file806"/>
				</correspContext>
			</correspDesc>
			<langUsage>
				<language ident="it" usage="42">Italienisch</language>
				<language ident="la" usage="958">Latein</language>
			</langUsage>
		</profileDesc>
		<revisionDesc status="abgeschlossen">
			<change>setup/validation</change>
		</revisionDesc>
	</teiHeader>
	<facsimile>
		<graphic xml:id="img1" url="https://iiif.bullinger-digital.ch/iiif/3/805%2FAutograph%2F00%20E_II_441__S__157_.tif/full/max/0/default.jpg" n="1"><desc subtype="path">805/Autograph/00 E_II_441__S__157_.tif</desc></graphic>
		<graphic xml:id="img2" url="https://iiif.bullinger-digital.ch/iiif/3/805%2FAutograph%2F01%20E_II_441__S__158_.tif/full/max/0/default.jpg" n="2"><desc subtype="path">805/Autograph/01 E_II_441__S__158_.tif</desc></graphic>
		<graphic xml:id="img3" url="https://iiif.bullinger-digital.ch/iiif/3/805%2FAutograph%2F02%20E_II_441__S__159_.tif/full/max/0/default.jpg" n="3"><desc subtype="path">805/Autograph/02 E_II_441__S__159_.tif</desc></graphic>
		<graphic xml:id="img4" url="https://iiif.bullinger-digital.ch/iiif/3/805%2FAutograph%2F03%20E_II_441__S__160_.tif/full/max/0/default.jpg" n="4"><desc subtype="path">805/Autograph/03 E_II_441__S__160_.tif</desc></graphic>
		<graphic xml:id="img5" url="https://iiif.bullinger-digital.ch/iiif/3/805%2FAutograph%2F04%20E_II_441__S__161_.tif/full/max/0/default.jpg" n="5"><desc subtype="path">805/Autograph/04 E_II_441__S__161_.tif</desc></graphic>
		<graphic xml:id="img6" url="https://iiif.bullinger-digital.ch/iiif/3/805%2FAutograph%2F05%20E_II_441__S__162_.tif/full/max/0/default.jpg" n="6"><desc subtype="path">805/Autograph/05 E_II_441__S__162_.tif</desc></graphic>
		<graphic xml:id="img7" url="https://iiif.bullinger-digital.ch/iiif/3/805%2FAutograph%2F06%20E_II_441__S__163_.tif/full/max/0/default.jpg" n="7"><desc subtype="path">805/Autograph/06 E_II_441__S__163_.tif</desc></graphic>
		<graphic xml:id="img8" url="https://iiif.bullinger-digital.ch/iiif/3/805%2FAutograph%2F07%20E_II_441__S__164_.tif/full/max/0/default.jpg" n="8"><desc subtype="path">805/Autograph/07 E_II_441__S__164_.tif</desc></graphic>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">Gratiam et pacem a domino.</s>
				</p>
				<p>
					<s n="2" xml:lang="la" type="auto">Recreasti animum, mihi crede, literis tuis suavissimis ac piissimis, quas idibus ianuariis accepi; eas tu kalendis decembribus ad me dederas.</s>
					<s n="3" xml:lang="la" type="auto">Nam ubi animadverto eadem mihi contingere, quę capiti nostro Iesu Christo cęterisque eius membris tam impie sunt illata, non possum nisi mirifice lętari ob eamque causam mentem obfirmare, ut nihil addubitem non pręclare actum iri mecum et hanc gloriosam et honorificam provinciam, quam excitavit in me dominus in laudem nominis sui, non fore brevi et fęliciter explicandam.</s>
				</p>
				<p>
					<s n="4" xml:lang="la" type="auto">Etenim Christus ipse nunquam fuisset cruci affixus, ni prius illum proditor Iudas ita summi patris decreto suadente in manus impiorum osculo tradidisset, ut dictum illud impleretur: inimici hominis domestici eius.</s>
					<s n="5" xml:lang="la" type="auto">Ita et nos, qui fratres eius per ipsius gratiam vocamur et sumus, ab impiis affligi nequaquam possumus, ni quoque illorum quasi sedula opera ac fraus accesserit, qui pro nostris fratribus se venditant, cum nihil minus sint quam fratres.</s>
					<s n="6" xml:lang="la" type="auto">Ego antehac longe acerbius, quam debueram, excruciabar sępe contemplans, quam ab iis, quos fratrum loco habueram et pro quibus nihil unquam omiseram, quod ad ipsorum commodum salutemque pertineret, graviores molestias ac pericula sustinerem quam a papistis ipsis nec poteram animi ęgritudinem levare ullo pacto, cum adhuc capere non possem, cur hęc mihi inferrentur.</s>
					<s n="7" xml:lang="la" type="auto">Aperuisti tandem oculos quasi collirio quodam literarum tuarum, ut plane intelligerem dei voluntatem hanc esse excitare hos sycophantas<note xml:id="fn1" type="footnote" n="1">Verleumder; <bibl>Adagia</bibl>, 2, 3, 81 (<bibl>LB</bibl> II 515f).</note>, quorum virulentia et improbitate fides mea sic explorata pręciosior efficeretur, deinde se ipsos proderent, quales illi sint, ut a cęteris agnoscantur et evitentur.</s>
				</p>
				<p>
					<s n="8" xml:lang="la" type="auto">Vide, amabo, qua mentis cęcitate percusserit eos dominus, ut non erubuerint effutire tot adversum me mendacia, immo adversus Christum et evangelium ipsius tot execrabiles blasfemias.</s>
					<s n="9" xml:lang="la" type="auto">Quę omnia in duo capita, ut video, complexus es, in serenissimi regis Anglię legati querelam et bigamię scelus a me perpetratum.</s>
				</p>
				<p>
					<s n="10" xml:lang="la" type="auto">Eorum alterum, quia ad prophanam rem pertinebat, satius mihi fuisset silentio pręteriisse contentus conscientię meę testimonio et divini patris retributione, ad quem totam hanc causam ultro retuleram, ni Christi hostes inde quasi ansam acciperent sępius calumniandi.</s>
					<s n="11" xml:lang="la" type="auto">Percurram igitur quędam, quibus facile diluam, si quid suspictionis de me ipse conceperis.</s>
				</p>
				<p>
					<s n="12" xml:lang="la" type="auto">Aiunt ii miseri delatores me infideliter legato inserviisse.</s>
					<s n="13" xml:lang="la" type="auto">Quibus respondeo, quod aut tales sunt, qui diu Venetiis manserint et eiusmodi consuetudines tam cum legato quam mecum habuerint, ut et illius ingenium et meum simul nosse potuerint.</s>
					<s n="14" xml:lang="la" type="auto">Tunc mihi dicant illi, quęso, cuius existimationis legatus erat tam apud d. Venetos quam apud alios, priusquam ego illi inservissem.</s>
					<s n="15" xml:lang="la" type="auto">Si verum fateri velint, affirmare coguntur plane fuisse ignotum, ut latere potius illum quis dixerit quam celebrem esse, legati titulum tunc assecutum, cum ea causa apud decemviros per me agi cępta et decreta tandem multis disceptationibus fuit concessaque illi huius dignitatis insignia veluti facultatem portandi arma; prius enim quatuor dumtaxat armatos famulos secum habere poterat; additi sunt illi undecim, qui legitimus numerus est regalium legatorum.</s>
				</p>
				<p>
					<s n="16" xml:lang="la" type="auto">Prius non accersebatur in publicum a senatu ut cęteri legati nec res novę communicabantur, ut moris est.</s>
					<s n="17" xml:lang="la" type="auto">Domus ipsius vix ab ullo alicuius conditionis viro frequentabatur; placuit domino, ut opera mea non tam Italię, sed Germanię, Ungarię ac vobis ipsis innotesceret tandem, ita ut omnium pene fidelium perfugium quoddam evaserit.</s>
					<s n="18" xml:lang="la" type="auto">Immo, si in hac insipientia carnis gloriari liceat, dicere ausim evangelium Christi in totam ferme Italiam inde emanasse, non legati auctoritate vel favore, qui mihi sępe interdixit istarum rerum usum additis etiam minis, sed dei gratia, qui me indefatigatum ad hanc provinciam exequendam semper reddidit.</s>
					<s n="19" xml:lang="la" type="auto">Sciunt et qui apud vos sunt, quotiens legatus mihi inhibuerit librorum distractionem, quos Lutheranos vulgus appellat, veluti rem sibi ignominiosam.</s>
					<s n="20" xml:lang="la" type="auto">Regis negocia ea cura, fide, diligentia tractavi, ut magis Anglus quam Italus visus fuerim non citra pietatis noxam, nonnulli etiam mihi vitio dabant, quod tam mordicus regiam dignitatem defenderim; contraxi ex ea re et Gallorum et papistarum odium prorsus hostile.</s>
					<s n="21" xml:lang="la" type="auto">In expiscandis novis curiosiorem me vidi neminem; fruebatur legatus hoc privilegio, ut certiora et recentiora nova cęteris omnibus possidebat.</s>
					<s n="22" xml:lang="la" type="auto">Labores, vigilias, molestias, cursitationes solus ego sustinebam; is se domi continebat genio et rei uxorię indulgens et super hęc omnia stipendium mihi suppeditabat usque adeo exile, quod vix ad sexquimensem sufficeret ad familiam alendam.</s>
				</p>
				<p>
					<s n="23" xml:lang="la" type="auto">Octennio vixi secum tam miserabiliter ut ne inimicis quidem Christi eam conditionem imprecarer.</s>
					<s n="24" xml:lang="la" type="auto">Tandem consequutus sum ab ipso hanc remunerationem, ut dimissus sim non sine magno vitę discrimine.</s>
					<s n="25" xml:lang="la" type="auto">Addunt etiam falsarii illi me scripsisse literas contra illum et in Angliam et Patavium.</s>
					<s n="26" xml:lang="la" type="auto">Fateor me sępe conquestum de huius hominis morositate et acerbitate erga me utrobique, fateor etiam publice misisse literas ad curiam de rebus novis, literis domini Guigliemi Paghetti ad id sępe hortatus et impulsus, cum id scribendi officiium legatus minime exequeretur.</s>
				</p>
				<p>
					<s n="27" xml:lang="la" type="auto">Cuius rei causa cum principes illi satis proni essent ad decernendam annuam mihi pensionem, qua honestius vivere possem, totis viribus id oppugnavit.</s>
					<s n="28" xml:lang="la" type="auto">Et cum in Italia latere non possem, non propter mea, ut isti sicophantę garriunt, delicta, sed propter evangelium, ac mihi in animo esset una cum uxore et filio in Angliam secedere, noluit commendatitias literas dare, quas ultro etiam cuilibet ignoto concessisset.</s>
					<s n="29" xml:lang="la" type="auto">Taceo reliquas contumelias, quibus me ad satietatem usque tam impie affecit.</s>
					<s n="30" xml:lang="la" type="auto">Quod si isti susurrones Venetiis nunquam fuerunt, miror, qua fronte, qua conscientia ausi fuerint ea affirmare, quę ipsi penitus ignorant, et si ab aliquo audierint, falli possunt.</s>
					<s n="31" xml:lang="la" type="auto">Tu vero, qui pius es, tecum considera, an ista, quę gessi, dum apud legatum essem, animi sunt minus fideliter inservientis?</s>
					<s n="32" xml:lang="la" type="auto">Fateor sane in hoc me errasse, quod non ea(?) patientia, non ea constantia et animi ęquitate, quę virum christianum decet, pertulerim huius hominis morositates; debemus enim non solum bonis et modestis dominis propenso animo inservire, sed etiam discolis.</s>
					<s n="33" xml:lang="la" type="auto">Fateor etiam me sępe de illo obloquutum non sine detrimento dignitatis ipsius.</s>
					<s n="34" xml:lang="la" type="auto">Cuius culpę et noxę satis superque graviter a domino percussus sum; non deberent alii refricare ulterius hoc vulnus et afflictionem afflicto addere.</s>
					<s n="35" xml:lang="la" type="auto">Habes, quę ad legati causam spectant, satis enucleata; ubi si quid temere dixi, parce insipientię meę, quę cogit me nimis circumvagari.</s>
					<s n="36" xml:lang="la" type="auto">Verum cum dominus bonitate sua ita mihi pectoris acerbitatem placarit, ut non tam deposuerim, si quid amarulentię conceperam adversus legatum, sed illius misertus sedulo dominum rogem, ut propitius sibi sit ęque ac mihi, non est opus, ut alii facta ipsius mihi obiiciant, pręsertim cum res non sit prophana, sed sacra, non hominum, sed dei, ut inferius ostendam.</s>
				</p>
				<p>
					<s n="37" xml:lang="la" type="auto">Alterum vero, quia in Christi contumeliam et in scandalum evangelii et in spiritus sancti blasfemiam omnino cedit, si a me obticentur, et ero similis illis, mendax et reprobus, non committam, ne, quale illud sit, vobis aperiam.</s>
				</p>
				<p>
					<s n="38" xml:lang="la" type="auto">Dicunt isti perditi nebulones me omnem gratiam apud illustrissimum Venetorum senatum amisisse propter bigamiam idque scelus in culpa esse, quod nullus mihi reliquus sit in Italia locus, non evangelium Christi pro quo hęc patior.</s>
				</p>
				<p>
					<s n="39" xml:lang="la" type="auto">Addunt deinde, quo facilius recipiatur ipsorum mendacium, monstrum illud horrendum aliam uxorem aufugisse a me effractis et expilatis scriniis ac rependisse mihi iustam facti mercedem, quod exutum et nudatum me reliquerit.</s>
				</p>
				<p>
					<s n="40" xml:lang="la" type="auto">Bone deus, in quot tenebras labimur aut quid scelerum non audemus committere, si tuo destituamur spiritu vel gratia!</s>
					<s n="41" xml:lang="la" type="auto">Ipsemet diabolus vel hęc nunquam excogitasset, vel si in mentem venissent, sperassem illum aliquo rubore affectum, tametsi erubescere nesciat, saltim animadvertisset tam crassa et vana mendacia brevi in lucem proditura.</s>
					<s n="42" xml:lang="la" type="auto">Ego cum primum Italiam attigi, Venetias concessi et cęteris negociis posthabitis Venetorum senatum adii.</s>
					<s n="43" xml:lang="la" type="auto">Ubi multa pręfatus sum summa commemoratione eorum, quę pro ipsis gesseram aut ipsorum causa perpessum fueram; tantum id contendebam, ut mihi sicut et cęteris ipsorum civitate uti, frui liceret et neve quid iniuriam vel violentię perferrem religionis causa.</s>
					<s n="44" xml:lang="la" type="auto">Ad hęc literas commendatitias addidi.</s>
					<s n="45" xml:lang="la" type="auto">Fui omnibus gratissimus, ita me deus adiuvet, iusserunt, ut paululum secederem, consulturi interim, quid mihi essent responsuri.</s>
					<s n="46" xml:lang="la" type="auto">Accersitus paulo post responsum accepi in hanc sententiam; referam itaque ipsam et verba, quibus eorum dux serenissimus usus est erga me vultu admodum benigno, quę an ita se habeant, deum invoco in animam meam, ante cuius tribunal nos sistere oportet reddituri rationem, prout quisque gesserit.</s>
					<s n="47" xml:lang="la" type="auto">Ponam illa Italice:</s>
					<s n="48" xml:lang="it" type="manual">Messer Baldisara, habbiamo inteso l'intention vostro et letto le lettere di quei signori Svizzari et Grisoni et vi diciamo, che volendo voi restare in questo nostra città, dove li sarete apprezza honora et accarezza, vi conviene vivere sotto la nostra religione.</s>
					<s n="49" xml:lang="la" type="auto">Cui ego subiunxi, quod non eram absque religione et ea quidem bona ac sancta.</s>
					<s n="50" xml:lang="la" type="auto">Tunc unus ex consiliariis, qui assidebat principi, prorupit in hęc verba: Messer Baldisara, ti conviene andare à messa, confessarti et comunicarti una volta l'anno et de sacramenti tener quel, che tenemo noi.</s>
					<s n="51" xml:lang="la" type="auto">Respondi ego me non venisse redditurum rationem fidei meę, sed gratiam impetraturum, ut Venetiis tuto vivere possem.</s>
					<s n="52" xml:lang="la" type="auto">Cęterum de me ipso pollicebar acturum vitam absque querela.</s>
					<s n="53" xml:lang="la" type="auto">Tunc illustrissimus dux ait: Non possumus aliter te recipere, nisi nostram profitearis religionem, quę ubique terrarum servatur et Romana appellatur.</s>
					<s n="54" xml:lang="la" type="auto">Cui ego: Id bona conscientia facere non possum; tantum oro, ut Venetiis tutus agam subiiciens corpus meum, si quid deliquerit, omnibus suppliciis.</s>
					<s n="55" xml:lang="la" type="auto">Iterum coegerunt me secedere, deinde accersi iusserunt et protulit eorum dux ultimum decretum hisce verbis:</s>
					<s n="56" xml:lang="it" type="manual">Messer Baldisara, noi non te possiamo assicurare ne per il passato ne per l[avvenire; voi sapete c]habbiamo fatto un magistrato sopra queste cose di religione et dat ogli ogni potesta, ne volemo in conto alcuno diminuirla, ma accrescerla, se loro vi vedrano passegiare per la citta senza dubbio alcuno vi chiameranno a dare conto della vostra fede; se direte cosa che lor piaccia, bene quidem, altrimente vi bisognera abiurare publicamente in un pulpito et la segonda volta vi haveranno per relasso et ne va la vita.</s>
					<s n="57" xml:lang="la" type="auto">Tunc ego: Igitur satius mihi erit abire quam isthęc agere.</s>
					<s n="58" xml:lang="la" type="auto">Addidit postremo dux: Anzi vi n'esortiamo.</s>
				</p>
				<p>
					<s n="59" xml:lang="la" type="auto">Et quia torvo aspectu ea dixerat, fortassis ea arte, ut metum incutiens cogeret me citius illinc evolandum.</s>
					<s n="60" xml:lang="la" type="auto">Id quod a me actum est satis accurate; illico scapham conscendi iter habens Patavium, ut inde Florentiam proficiscerer; sed veritus, ne itinera essent obclusa ab hostibus Christi, quia octiduo Patavii manseram propter equum, quem in Foro Iuliensi reliqueram, mutavi igitur sententiam ac decrevi Bergomum ire et accepta uxore et filio eos mecum adducere Florentiam versus per loca invia.</s>
					<s n="61" xml:lang="la" type="auto">Verum quia nolebam itineri me committere nisi receptis literis ea de re a Panciatico quodam, quem Lelius noster iampridem novit.</s>
					<s n="62" xml:lang="la" type="auto">Eram interim apud quendam civem Brixiensem mihi inter cęteros Christi fideles intimum una cum uxore et filio, et cum nullę afferrentur Florentia literę, discessi solus Ferrariam versus, si quo modo possem sub tutela illius ducissę latere, a qua nihil impetrari potuit, quoniam vir eius, dux Ferrariensis, ad necem usque persequebatur pios.</s>
					<s n="63" xml:lang="la" type="auto">Illinc Florentiam accessi; conveni Panciaticum, virum alioqui futilem, a quo nihil boni consequi poteram, postremo adii principem, qui ut cęteri sua etiam habet carnis rationes; tandem concessit liberum domicilium, dummodo de regno Christi publice non profiterer.</s>
					<s n="64" xml:lang="la" type="auto">Brixiam redii post multas et itineris et expensarum ac vitę discrimina; mansi aliquot dies apud eundem civem Brixiensem nomine d. Ioannem Andream de Ugonibus.</s>
					<s n="65" xml:lang="la" type="auto">Apud quem cum per quatrimestre fuissem suis expensis ac cumulate exhibitis erga me et familiam meam his omnibus, quę ad christianam hospitalitatem spectant, nullis enim is pepercit sumptibus aut periculis propter Christum, pro cuius gloria sępe sustinuit ab impiis dira, sed indefesso semper animo, huic ne ulterius gravis essem, concessi in vicum propinquum etiam in agro Brixiano, adduxi mecum uxorem et filium, quę sunt delitię meę, hos semper habui et adhuc habeo fidissimos meę persecutionis socios, quod an ita sit, iste vir nobilis ac pius mearum molestiarum misertus literis suis fidem facit, cui an iure credi possit, ab episcopo Vergerio, qui apud vos est, cognoscere poteris, si volueris.</s>
					<s n="66" xml:lang="la" type="auto">De uxore mea non est quid dubitem; dominus enim reddidit mihi illam sane fidelem non tam in rebus carnalibus quam spiritualibus, immo una hęc mihi reliqua est consolatiuncula in tanta crucis acerbitate.</s>
					<s n="67" xml:lang="la" type="auto">Venio nunc ad bigamiam.</s>
					<s n="68" xml:lang="la" type="auto">Fateor olim me habuisse aliam uxorem; quam cum in adulterio compręhendissem, dimisi illam.</s>
				</p>
				<p>
					<s n="69" xml:lang="la" type="auto">Postea fratrum precibus victus iterum recepi; iterum prolapsa est; rursus ac tertio recepi, semper illa ut canis ad vomitum<note xml:id="fn2" type="footnote" n="2">Vgl. Spr 26, 11; 2Petr 2, 22.</note>.</s>
					<s n="70" xml:lang="la" type="auto">Tandem consilio et auctoritate multorum fratrum, qui publice illam adulterari compererant, a me dimissa est, et cum uxore carere non possem propter fornicationem evitandam, aliam duxi, cum qua modo vitam ago, deus scit, castam et pudicam.</s>
					<s n="71" xml:lang="la" type="auto">Hęc non in angulis sunt a me gesta, sed in medio fratrum, in facie ecclesię, usus consilio et auctoritate plurimorum fidelium, qui me ad id sępissime sunt adhortati, cum inspicerent meę carnis incendia et flammas, et inter cęteros cuiusdam episcopi, qui adhuc sub papatu latet, cuius etiam opera contractę sunt istę secundę et plus quam legitimę nuptię.</s>
					<s n="72" xml:lang="la" type="auto">Siccine bigamia committitur?</s>
					<s n="73" xml:lang="la" type="auto">aut quid feci, quod alienum sit a vestris et reliquis Christi ecclesiis?</s>
					<s n="74" xml:lang="la" type="auto">Absit a me scelus eiusmodi, ut contaminem vel contumelia afficiam Christi evangelium, cuius causa usque ad sanguinem discrucior; imo usus sum in hac re sicut in cęteris approbante Christo spiritus libertate.</s>
					<s n="75" xml:lang="la" type="auto">Cur igitur nepharii isti detractores dant mihi vitio, quod in summam dei laudem cedit?</s>
					<s n="76" xml:lang="la" type="auto">Gens viperina, quę non minus peccat, tribuere carni et saguini id, quos est spiritus dei, qui me ornavit hac cruce in gloriam suam contra ipsorummet conscientiam, quam fecerint ii pharisei, qui dicebant Christum eiicere demonia in Belzabu, principe demoniorum.</s>
					<s n="77" xml:lang="la" type="auto">Neque senatus Venetorum gratię quicquam adhuc detractum est; tantum ii volunt, ne propter religionem Venetiis degam; de bigamia ne verbum quidem illi mihi unquam dixerunt, immo dum legatus papę inter cętera contra me apud ipsos bigamiam adduceret, ne Protestantium nomine ab ipsis reciperer, publice fuit derisus.</s>
				</p>
				<p>
					<s n="78" xml:lang="la" type="auto">Quodsi in me illi voluissent animadvertere, publice me proclamassent ac condemnassent nec permitterent ullo modo, ut in his locis manerem.</s>
					<s n="79" xml:lang="la" type="auto">Taceant ergo impii ac desinant in deum tam acriter blasfemare.</s>
					<s n="80" xml:lang="la" type="auto">Qui scit, et fideles recte norunt, an propter evangelium exilium patiar vel propter bigamiam, quę falsa est.</s>
					<s n="81" xml:lang="la" type="auto">Quodsi alię sunt in me carnis infirmitates, quas ultro fateor, non propter illas affligit me dominus, sed propter gloriam nominis sui.</s>
					<s n="82" xml:lang="la" type="auto">Cur non potius mihi gratulantur, si spiritum Christi habent, quod bonam confessionem coram mundo fecerim, ac sedulo orant, ut in ea ad finem usque persistam?</s>
					<s n="83" xml:lang="la" type="auto">Sed recte agnosco astutias sathanę, qui vellet me sub hoc prętextu ad palinodiam adigere.</s>
					<s n="84" xml:lang="la" type="auto">Nam certum est, quod, si vellem particeps fieri abominationum Babylonicarum, tunc agnosceretis, si propter evangelium eiectus sim Venetiis an propter bigamiam.</s>
					<s n="85" xml:lang="la" type="auto">Quodsi liceret copiam haberem eorum omnium, quę mihi cum senatu Venetorum illustrissimo gesta sunt, libentissime ad vos transmitterem; sed impossibile est rescire eorum acta tam archana.</s>
					<s n="86" xml:lang="la" type="auto">Si hęc vobis satis non sunt, age tu cum clarissimo tuę reipublicę magistratu, ut is a dominis Venetis exquirat, an religionis vel alia causa sim ab ipsis dimissus, ne et illorum favore et tua benevolentia, ut scribis videar abusus fuisse.</s>
					<s n="87" xml:lang="la" type="auto">Neque enim eiusmodi sum, sicut tu a sex annis ultra nosse potuisti, qui velim sic facile dei gratiam dilapidare et vitę improbitę agnitam veritatem conspurcare sic aperte in blasfemiam nominis Christi, cui gratias ago, quod in media Babylone, in ipso ferme Italię umbilico, ubi regnat antichristus, servat me incolumem ac ab omni suspitione liberum, et spero, quod imposterum melius servabit, pręsertim vestris orationibus adiutus, quos etiam atque etiam rogo, ne posthac tam faciles prębeatis aures delatoribus istis.</s>
					<s n="88" xml:lang="la" type="auto">Vos scitis, quod charitas ipsa malum non cogitat, omnia in benigniorem partem accipit; neque enim caret culpa suspitio non necessaria.</s>
					<s n="89" xml:lang="la" type="auto">Sum profecto valde admiratus, quod dominus Bulingerus, cui scio me carissimum esse, ea de me cogitet, ac multo magis, quod dixerit, ni Lelius, cui debebo, quoad vixero, causę nostrę affuisset, facile adduci potuisset, ut ea vera esse arbitraretur, quę de me tam falso circumferebantur.</s>
				</p>
				<p>
					<s n="90" xml:lang="la" type="auto">Cur non potius amici causam tui studiosissimi acerrime defendisti atque eius innocentiam ab omni calumnia vendicasti?</s>
					<s n="91" xml:lang="la" type="auto">Ais a non futilibus viris ea te accepisse.</s>
					<s n="92" xml:lang="la" type="auto">Ego, quales illi sint, non requiro, utinam saperent, quanti intersit cuiuspiam famę detrahere et innocentem tam inique lacessere; ignorant deum ultorem fore istorum omnium, vereor, ne pęnas dabunt longe graviores, quam vellem.</s>
					<s n="93" xml:lang="la" type="auto">Quodsi Socrates, si Plato, si alter Cato, si Paulus ipse ea mihi de Bulingere narrassent, ni hisce oculis inspicerem, nunquam crederem, sed acriter ipsum defenderem.</s>
					<s n="94" xml:lang="la" type="auto">Optarem, ut potius imbecillitatem meam confirmaretis et erigeretis optimis exemplis quam spiritus inopiam, si qua est in me, his rumusculis penitus extinguere.</s>
					<s n="95" xml:lang="la" type="auto">Verum tibi gratias ago, quod me ad studium innocentię adhortaris; curabo id pro virili; ea enim debet esse christiani viri mens, ut ad meliorem frugem quotidie approperet.</s>
					<s n="96" xml:lang="la" type="auto">Has literas et tibi et reliquis huius ecclesię ministris communes fieri vellem ac omnibus, qui ea de me audierint.</s>
					<s n="97" xml:lang="la" type="auto">Quodsi eę satis non erunt ad diluendam hanc calumniam, ecce Venetias ire paro, ut a fratribus colligam certiora ad hanc causam testimonia.</s>
				</p>
				<p>
					<s n="98" xml:lang="la" type="auto">Quodsi illa minus poterunt, tunc iudicio domino relinquam, qui iudicaturus est vivos et mortuos in die sua.</s>
					<s n="99" xml:lang="la" type="auto">Mihi interim satis erit conscientia mea.</s>
				</p>
				<p>
					<note type="date">[Datum, Unterschrift und Adresse fehlen]</note>
				</p>
			</div>
		</body>
	</text>
</TEI>