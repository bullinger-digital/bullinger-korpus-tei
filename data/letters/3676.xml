<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file3676" type="Brief" source="TUSTEP" n="28107">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Fabricius Montanus (Schmid) / Chur an Heinrich Bullinger / Zürich, 15. August 1558</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl n="45" type="transcription">Vorläufige Transkription der HBBW-EditorInnen</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a94"/>
						<idno subtype="Autograph">E II 376,8 f.</idno>
					</msIdentifier>
					<msContents>
						<msItem>
							<incipit>Literae tuae, quibus nobis causam boni viri Christiani Bremgartensis commendas, 22. Julii a te scriptae 12. Augusti mihi demum sunt redditae.</incipit>
							<textLang>de</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Graubünden, Korr. II, S. 94f (Exc.) Nr. 108</title>
							</bibl>
							<bibl type="Literatur" subtype="Erwähnung">
								<title>Ferd. Meyer, Die evang. Gemeinde in Locarno, II, 205, 217</title>
							</bibl>
							<bibl type="Literatur" subtype="Zitat">
								<title>de Porta, I 2, 296.</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a96"/>
						<idno subtype="Kopie">Ms S 93,5</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/3676">
				<correspAction type="sent">
					<persName ref="p8009" cert="high"/>
					<placeName ref="l98" cert="high"><orig>Chur</orig></placeName>
					<date when="1558-08-15" cert="high"/>
				</correspAction>
				<correspAction type="received">
					<persName ref="p495" cert="high"/>
					<placeName ref="l587" cert="high"><orig>Zürich</orig></placeName>
				</correspAction>
				<correspContext>
					<ref type="next_chronologically" target="file3677"/>
					<ref type="prev_chronologically" target="file3675"/>
					<ref type="next_correspondence" target="file3678"/>
					<ref type="prev_correspondence" target="file3671"/>
					<ref type="next_correspondence_request" target="file3680"/>
					<ref type="prev_correspondence_request" target="file3669"/>
					<ref type="next_correspondence_reaction" target="file3678"/>
					<ref type="prev_correspondence_reaction" target="file3671"/>
					<ref type="next_same_sender" target="file3680"/>
					<ref type="prev_same_sender" target="file3669"/>
					<ref type="next_same_addressee" target="file3678"/>
					<ref type="prev_same_addressee" target="file3671"/>
					<ref type="next_with_sender_as_addressee" target="file3680"/>
					<ref type="prev_with_sender_as_addressee" target="file3669"/>
					<ref type="next_with_addressee_as_sender" target="file3678"/>
					<ref type="prev_with_addressee_as_sender" target="file3671"/>
				</correspContext>
			</correspDesc>
			<langUsage>
				<language ident="de" usage="36">Deutsch</language>
				<language ident="la" usage="964">Latein</language>
			</langUsage>
		</profileDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://iiif.bullinger-digital.ch/iiif/3/3676%2FAutograph%2F00%20E_II_376__fol__8_r_.tif/full/max/0/default.jpg" n="1"><desc subtype="path">3676/Autograph/00 E_II_376__fol__8_r_.tif</desc></graphic>
		</surface>
		<surface>
			<graphic xml:id="img2-0" url="https://iiif.bullinger-digital.ch/iiif/3/3676%2FAutograph%2F01%20E_II_376__fol__8_v_.tif/full/max/0/default.jpg" n="2"><desc subtype="path">3676/Autograph/01 E_II_376__fol__8_v_.tif</desc></graphic>
		</surface>
		<surface>
			<graphic xml:id="img3-0" url="https://iiif.bullinger-digital.ch/iiif/3/3676%2FAutograph%2F02%20E_II_376__fol__9_r_.tif/full/max/0/default.jpg" n="3"><desc subtype="path">3676/Autograph/02 E_II_376__fol__9_r_.tif</desc></graphic>
		</surface>
		<surface>
			<graphic xml:id="img4-0" url="https://iiif.bullinger-digital.ch/iiif/3/3676%2FAutograph%2F03%20E_II_376__fol__9_v_.tif/full/max/0/default.jpg" n="4"><desc subtype="path">3676/Autograph/03 E_II_376__fol__9_v_.tif</desc></graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Literae tuae, reverende in Christo pater, quibus nobis causam boni viri <persName type="auto_name">Christiani Bremgartensis</persName> commendas, 22. iulii a te scriptae 12. augusti mihi demum sunt redditae.</s>
					<s n="3" xml:lang="la" type="auto">Quibus lectis negocium omne cum d. <persName type="auto_name">Philippo</persName> communicavi, nec, quantum ego video, posthac ei hoc nomine quisquam erit molestus, maxime cum parens illius ex his regionibus sit oriundus.</s>
					<s n="4" xml:lang="la" type="auto">Superioribus quidem annis intercessione ministrorum in comitiis publicis apud nos lege cautum est, ne quis a synodo reciperetur, qui non esset prius examinatus, vitae insuper anteactae honestum testimonium attulisset.</s>
				</p>
				<p>
					<s n="5" xml:lang="la" type="auto">Ab hoc decreto non semel est a multis discessum non sine piorum offensione.</s>
					<s n="6" xml:lang="la" type="auto">Nos vero hoc decretum unice urgemus, qui nulla commodiore via fucos<note type="misc">fures</note> illos a nostris ecclesiis arcere possumus.</s>
					<s n="7" xml:lang="la" type="auto">Vides ergo eius consilii causam, cui utinam ab omnibus staretur, ecclesiae res meliore essent loco.</s>
					<s n="8" xml:lang="la" type="auto">Novissimę tuae literae mihi mature satis sunt redditae.</s>
				</p>
				<p>
					<s n="9" xml:lang="la" type="auto">D. legato ipse suas exhibui; eas, quae ad <persName ref="p8432" cert="high">Fridericum a Salicis</persName> spectant, dabo quam primum commodum fuero nactus tabellarium.</s>
				</p>
				<p>
					<s n="10" xml:lang="la" type="auto">Legato, quantum ego animadvertere potui, literae tuae gratissimae fuerunt, quarum utique lectionem ipse honorifica de te prosequutus est oratione.</s>
					<s n="11" xml:lang="la" type="auto">Quaesivi ex eo, quid vellet a me rescribi; respondet se, quae te scire vellet, scripturum ipsum.</s>
					<s n="12" xml:lang="la" type="auto">Literas tuas post tantam intermissionem legere mihi summe iucundum fuit; quod tu tam humaniter ad me omnia et prolixe insuper, facis tu quidem paterne; utinam ita me geram, ut te tuae erga me benevolentiae nunquam poenitere possit.</s>
				</p>
				<p>
					<s n="13" xml:lang="la" type="auto">Quod legatus suas mihi legendas dedisset ante, non dubitavi ei quoque vicissim summam mearum aperire, eo praecipue consilio, ut, si quae aliter comperta haberet, ne me caelaret, quo te verum quoque edocere possem.</s>
					<s n="14" xml:lang="la" type="auto">Ille, quae tu scripsisses, omnia pro veris affirmabat; quae tamen addita sunt de 4 signis in via interceptis et trucidatis, id ipsum negavit et quidem constanter.</s>
					<s n="15" xml:lang="la" type="auto">Addidit enim d. de <placeName type="auto_name">Thermes</placeName> nihil minus cogitasse quam <persName type="auto_name">Donkerkium</persName>, locum alioquin munitum, praesidio munire, quod longius abesset et retineri aegre potuisset.</s>
					<s n="16" xml:lang="la" type="auto">D. de <placeName type="auto_name">Thermes</placeName> mareßalcus (eam dignitatem autem non ita pridem post <persName type="auto_name">Petri Strozii</persName> obitum dicitur consequutus) vivus, uti tu scribis, in potestatem hostium venit, sed et <persName type="auto_name">Ryngrafius</persName> iunior; quod ultimum tamen legatus se non ex curia, sed Lugduno ex amicis habere affirmat.</s>
					<s n="17" xml:lang="la" type="auto">Diu anceps pugna fuit.</s>
				</p>
				<p>
					<s n="18" xml:lang="la" type="auto">Galli postea equitum numero superati remissius agere ceperunt et sibi de fuga prospicere; sed quod iniquiore loco pugnarent et a tergo quoque euripum maris infestum haberent eisque aut fluctibus misere pereundum aut fortiter occumbendum esset, proelium redintegratum est et ad vesperam protractum.</s>
					<s n="19" xml:lang="la" type="auto">Sed plures in tanta trepidatione a fluctibus absorpti sunt.</s>
				</p>
				<p>
					<s n="20" xml:lang="la" type="auto">Is, qui regis nomine d. de <placeName type="auto_name">Thermes</placeName> mandata perferret de pugnae consilio deponendo, cladi suorum supervenit, sed nimis sero.</s>
					<s n="21" xml:lang="la" type="auto">Regem enim timuisse, ne ille de <persName type="auto_name">Thermes</persName> quid temere faceret, quo nominis dignitatem nuper adeptam plenius illustraret.</s>
					<s n="22" xml:lang="la" type="auto">Dixit legatus ducem de <placeName type="auto_name">Thermes</placeName> primo cum copiis satis aequo consedisse loco; sed quod casu eodem loci 12 triremes Anglorum appulissent, quarum tormentis ex improviso deturbaretur, se in tale discrimen coniicere fuisse coactum.</s>
					<s n="23" xml:lang="la" type="auto">Reliquae Gallorum copiae iam sunt coniunctae, non item <persName type="auto_name">Philippi</persName> (si legato credimus), ad quem quotidie novae cohortes confluunt.</s>
				</p>
				<p>
					<s n="24" xml:lang="la" type="auto">Rex ipse hactenus cum exercitu fuit; sed cursor, qui heri hac transiit, nuntiat ducem Guisium fines regni egredi et Cameracum obsidione cingere cogitare, regem vero intra suos se limites contenturum.</s>
					<s n="25" xml:lang="la" type="auto">Huic tamen ultimo ne ipsum quidem legatum multum fidei adhibere ex sermone eius non obscurum fuit deprehendere.</s>
					<s n="26" xml:lang="la" type="auto">Sed <persName type="auto_name">Galli</persName> tamen exercitum ait paratissimum esse et numerosissimum, quodque regis sui res nullo in discrimine versentur, id quidem affert argumentum: se, si secus esset, mandata iam diu a rege habiturum fuisse de novo ex Rhetis conscribendo exercitu, cum Gallorum res afflictae in Helvetiorum et Rhetorum auxiliis conquiescant.</s>
					<s n="27" xml:lang="la" type="auto">Haec hactenus.</s>
				</p>
				<p>
					<s n="28" xml:lang="la" type="auto">Apud nos tranquilla et pacata sunt omnia.</s>
					<s n="29" xml:lang="la" type="auto">Qui Mediolano ad nos veniunt, viri fide digni, afferunt superiori mense Hispanum pessime erga religionem christianam affectum Mediolanum advenisse, cui Philippus gubernationem eius ducatus commiserit.</s>
					<s n="30" xml:lang="la" type="auto">Is cum inisset magistratum non obscuris auspiciis, quam porro antichristo operam navare vellet, aggressus est demonstrare; duos enim christianos multis contumeliis prius affectos propter veritatis confessionem vivos concremavit, quorum alter monarchus (cuius ordinis, ignoro) cum sicariorum vi protrusus suggestum ob hoc ipsum extructum conscendere esset compulsus, ut palinodiam caneret et veritatem publice abiuraret: "Quoniam", dixit, "ad dicendum, quid sentiam, huc protrudor, libere et ingenue dicam."</s>
					<s n="31" xml:lang="la" type="auto">Tunc, orsus intrepide in eiusmodi verba erupit, quae antichristi satellitibus intolerabilia essent, qui et subito advolarunt et palmis obiectis os eius oppilantes de suggestu eum deturbarunt.</s>
					<s n="32" xml:lang="la" type="auto">Quibus modis eum et quam indignis deinceps tractarint, ex aliis brevi audies; nullum (audio) crudelitatis genus in eos praetermissum.</s>
					<s n="33" xml:lang="la" type="auto">Veneti hodie <persName ref="p19606" cert="high">Vincentii</persName> unum ex mercatoribus nostris, qui <placeName ref="l96" cert="high">Clavennae</placeName> habitat, propter religionem in vinculis habent.</s>
					<s n="34" xml:lang="la" type="auto">Ex nostris missus intercessum <persName type="auto_name">Hercules a Salice</persName> ad senatum Venetum heri.</s>
				</p>
				<p>
					<s n="35" xml:lang="de" type="auto">Die keiserischen hand hin und wider uß den vesten plätzen ein züg besamlet, welcher jetz vor <placeName type="auto_name">Valentz</placeName> ligt, und von wegen der grossen thüre hand sy ire wyber und den droß überal müssen von inen thuͦn.</s>
					<s n="36" xml:lang="la" type="auto">Ille, quem rex <placeName type="auto_name">Navarrenus</placeName>, de quo d. <persName ref="p3099" cert="high">Sultzerus</persName> scribit, ex carcere liberavit, comestablii nepos est ex sorore.</s>
					<s n="37" xml:lang="la" type="auto">Cuius quod historia tibi nota est et, quam egregiam confessionem coram rege ediderit, quia iam ante scis, plura de eo scribere supersedeo.</s>
					<s n="38" xml:lang="la" type="auto">Sed scribit d. <persName ref="p3099" cert="high">Sulzerus</persName> de ministro quodam, quod non videtur verisimile, cum rex <placeName type="auto_name">Navarrenus</placeName> ex illo tempore, quo nepotem connestablii in gratiam apud regem Gallum posuit, cum ipso <placeName type="auto_name">Galliae</placeName> rege in castra fuerit.</s>
					<s n="39" xml:lang="la" type="auto">Haec obiter.</s>
				</p>
				<p>
					<s n="40" xml:lang="la" type="auto">Literas a me iam ante ad te scriptas hic apposui.</s>
					<s n="41" xml:lang="la" type="auto">Quae nova illis ipsis aspersi, non est quod cures, cum iam omnia habeamus certiora.</s>
					<s n="42" xml:lang="la" type="auto">Caetera quoque eius generis sunt plaeraque, ut tibi transmittere non admodum opus fuerit; sed quod rescribendi laborem subterfugerem, integras misi.</s>
					<s n="43" xml:lang="la" type="auto">Has quoque festinantius scripsi, quam oportuit, quod plures simul scribendae essent.</s>
					<s n="44" xml:lang="la" type="auto">Ignosces ergo festinationi meae.</s>
				</p>
				<p>
					<s n="45" xml:lang="la" type="auto">Vale, reverende in Christo pater, et quod adhuc facis, amare me perge.</s>
					<s n="46" xml:lang="la" type="auto">Clarissimis insuper et honoratis viris praeceptoribus et mecoenatibus meis semper colendis symmistis tuis plurimam ex me salutem dicere ne graveris.</s>
					<s n="47" xml:lang="la" type="auto"><placeName ref="l98" cert="high">Curiae Rhetorum</placeName> 15. augusti anno 1558.</s>
				</p>
				<p>
					<s n="48" xml:lang="la" type="auto"><persName ref="p8009" cert="high">Ioannes Fabricius</persName> tui observantissimus.</s>
					<s n="49" xml:lang="la" type="auto">Clarissimo viro eruditione et pietate excellenti d. Heinrycho Bullingero, ecclesiae <placeName ref="l587" type="auto_name">Tigurinae</placeName> antistiti vigilantissimo, domino et patrono suo plurimum colendo.</s>
					<s n="50" xml:lang="de" type="auto">An h. Heinrych Bullingern by dem Großen Münster <placeName ref="l587" type="auto_name">Zürych</placeName>.</s>
				</p>
			</div>
		</body>
	</text>
</TEI>