<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file7403" type="Brief" source="TUSTEP" n="38019">
	<teiHeader xml:lang="de">
		<fileDesc>
			<titleStmt>
				<title subtype="file">Tobias Egli (Iconius, Götz) / Chur AN [Heinrich Bullinger], 2. März 1568</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2023"/>
			</publicationStmt>
			<sourceDesc>
				<bibl type="transcription">Vorläufige Transkription der HBBW-EditorInnen</bibl>
				<bibl type="footnotes">Vorläufige Transkription der HBBW-EditorInnen</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="a94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="l587">Zürich</settlement>
						<institution>Staatsarchiv</institution>
						-->
						<repository ref="a94"/>
						<idno subtype="Autograph">E II 376,139</idno>
					</msIdentifier>
					<msContents>
						<msItem>
							<incipit>Per certos homines nunciatur :Oeniponte edictum esse</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Graubünden, Korr. III, S. 73f E, Nr. 73</title>
							</bibl>
							<bibl type="Gedruckt" subtype="Teildruck">
								<title>de Porta I, 2, 486</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/7403">
				<correspAction type="sent">
					<persName ref="p8016" cert="high">
						<!--
						<surname cert="high">Egli (Iconius, Götz)</surname>
						<forename cert="high">Tobias</forename>
						<ref type="wikipedia" target="https://de.wikipedia.org/wiki/Tobias_Egli"/>
						<ref type="gnd" target="https://d-nb.info/gnd/1089466366"/>
						-->
					</persName>
					<placeName source="l98" cert="high"><orig>Chur</orig></placeName>
					<date when="1568-03-02" cert="low"/>
				</correspAction>
				<correspAction type="received">
					<persName ref="p495" cert="low">
						<!--
						<surname cert="low">Bullinger</surname>
						<forename cert="low">Heinrich</forename>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
						-->
					</persName>
				</correspAction>
				<correspContext>
					<ref type="next_chronologically" target="file7404"/>
					<ref type="prev_chronologically" target="file7402"/>
					<ref type="next_correspondence" target="file7407"/>
					<ref type="prev_correspondence" target="file7397"/>
					<ref type="next_correspondence_request" target="file7411"/>
					<ref type="prev_correspondence_request" target="file7397"/>
					<ref type="next_correspondence_reaction" target="file7407"/>
					<ref type="prev_correspondence_reaction" target="file7396"/>
					<ref type="next_same_sender" target="file7411"/>
					<ref type="prev_same_sender" target="file7397"/>
					<ref type="next_same_addressee" target="file7407"/>
					<ref type="prev_same_addressee" target="file7396"/>
					<ref type="next_with_sender_as_addressee" target="file7411"/>
					<ref type="prev_with_sender_as_addressee" target="file7397"/>
					<ref type="next_with_addressee_as_sender" target="file7407"/>
					<ref type="prev_with_addressee_as_sender" target="file7396"/>
				</correspContext>
			</correspDesc>
			<langUsage>
				<language ident="la" usage="1000">Latein</language>
			</langUsage>
		</profileDesc>
		<revisionDesc status="abgeschlossen">
			<change>setup/validation</change>
		</revisionDesc>
	</teiHeader>
	<facsimile>
		<graphic xml:id="img1" url="https://iiif.bullinger-digital.ch/iiif/3/7403%2FAutograph%2F00%20E_II_376__fol__139_r_.tif/full/max/0/default.jpg" n="1"><desc subtype="path">7403/Autograph/00 E_II_376__fol__139_r_.tif</desc></graphic>
		<graphic xml:id="img2" url="https://iiif.bullinger-digital.ch/iiif/3/7403%2FAutograph%2F01%20E_II_376__fol__139_v_.tif/full/max/0/default.jpg" n="2"><desc subtype="path">7403/Autograph/01 E_II_376__fol__139_v_.tif</desc></graphic>
		<graphic xml:id="img3" url="https://iiif.bullinger-digital.ch/iiif/3/7403%2FAutograph%2F02%20E_II_376__fol__137_a_r_.tif/full/max/0/default.jpg" n="3"><desc subtype="path">7403/Autograph/02 E_II_376__fol__137_a_r_.tif</desc></graphic>
		<graphic xml:id="img4" url="https://iiif.bullinger-digital.ch/iiif/3/7403%2FAutograph%2F03%20E_II_376__fol__137_a_v_.tif/full/max/0/default.jpg" n="4"><desc subtype="path">7403/Autograph/03 E_II_376__fol__137_a_v_.tif</desc></graphic>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Per certos homines nunciatur: Oeniponte<note xml:id="fn1" type="footnote" n="1">Innsbruck.</note> edictum esse divulgatum, ut omnes, qui castra Antichristi non sequantur, ocyus se cum omnibus facultatibus expediant et alio migrent, nec paucos nunc etiam eiectos sub alium solem tendere.</s>
					<s n="3" xml:lang="la" type="auto">- Legatus noster ablegavit Flavium Neopolitanum suum (is homo est rei medicae studiosus et legato prae omnibus aliis charissimus), ut quidam arbitrantur atque ipsemet etiam effutiit, Constantinopolim, ubi fratrem noster legatus habet, imperator Turcici oratorem et legatum.</s>
					<s n="4" xml:lang="la" type="auto">Quid hoc tempore moliatur, varie apud nos disputatur.</s>
					<s n="5" xml:lang="la" type="auto">Putant quidam regias secum ferre literas, quibus exoraturus sit fratris intercessione ipsum Turcam, ne quid ante tentet, quam ipsi in Gallia voti compotes facti fuerint.</s>
					<s n="6" xml:lang="la" type="auto">Sed stolida haec est opinio.</s>
					<s n="7" xml:lang="la" type="auto">Sit tamen, quodcunque velit, nihil auspicati nobis erit.</s>
				</p>
				<p>
					<s n="8" xml:lang="la" type="auto">Ex Valletelina scribitur ab eximiis viris Mantuae virum summum religionis ergo in vincula coniectum esse, et quia homo ille ipsi duci sanguine coniunctus sit, propterea ducem inquisitorem de liberatione sollicitasse.</s>
					<s n="9" xml:lang="la" type="auto">Inquisitor id potestatis habere denegavit et respondit agnoscere se quidem ducem pro suo domino, papam tamen longe excellere, cuius haec causa agatur; propterea se non posse annuere et istum virum liberare.</s>
					<s n="10" xml:lang="la" type="auto">Paucis post diebus dux ipse nobilem quendam misit ad inquisitorem eiusdem rei gratia, ut oret et exoret istius captivi liberationem.</s>
					<s n="11" xml:lang="la" type="auto">Inquisitor noluit et in sua potestate minime situm esse repetiit, ostendit tamen claves, si ipsi vi et illicita potestate eum vellent liberare, reddant rationem; se vero id neutiquam facturum esse etc.</s>
				</p>
				<p>
					<s n="12" xml:lang="la" type="auto">Ante aliquot septimanas Mantuae omnibus monachis eius loci coenobium inhabitantibus dignae insidiae structae fuerunt; fuerunt enim, qui instante nocte ignem coenobio subiecerunt, eo, ut, si crescerent flammae, monachi se ex latibulis suis proriperent et omnes oblato tumultu iugularentur.</s>
					<s n="13" xml:lang="la" type="auto">Sed in tempore insidias ignitas olfecerunt; duo tantum monachi prae ceteris perculsi paulo liberius progressi ocyus iugulati sunt.</s>
					<s n="14" xml:lang="la" type="auto">Diligenter a duce in autores inquiritur; sed neminem rescivit hactenus.</s>
					<s n="15" xml:lang="la" type="auto">Romae quotidie aliquot comburuntur, suffocantur, decollantur; omnes carceres et custodiae sunt impletae adeo, ut in dies de novis carceribus extruendis laboretur.</s>
					<s n="16" xml:lang="la" type="auto">Vix amplissima quamvis Roma piorum numerum capit et detinet.</s>
					<s n="17" xml:lang="la" type="auto">Combussit eximium quendam virum nomine Carneseccam, olim Florentini ducis oratorem.</s>
					<s n="18" xml:lang="la" type="auto">Detinuit etiam duos alios longe eximiores, quorum alter vocatur baro Bernhardus de Angole, alter comes a Pitilian, Romanus vetus et strenuus; sed saepius ad deffectionem sollicitati tandem palinodiam cecinerunt, modo liberarentur et libere vivere possent.</s>
					<s n="19" xml:lang="la" type="auto">Quid fit?</s>
					<s n="20" xml:lang="la" type="auto">Alter eorum aeternae custodiae addicitur et 8000 coronatos pendere cogitur; alter 1000 coronatis mulctatur et ad perpetuam Iesuitarum coenobii custodiam damnatur.</s>
					<s n="21" xml:lang="la" type="auto">Sic vitam turpi deffectione lucrati sunt ipsa morte miseriorem.</s>
					<s n="22" xml:lang="la" type="auto">Haec in praesentia ex Italia habui; quae Gallia nunc foveat, eo ipso momento, quo haec exaravi, a te accepi.</s>
					<s n="23" xml:lang="la" type="auto">Agimus tibi omnes gratias, qui magno scrupulo atque anxia sollicitudine nos liberaris.</s>
					<s n="24" xml:lang="la" type="auto">Multum de pacis negocio garrit Mercurius noster, nec ante id fecit, quam de rei summa desperarint; sic semper diversum spargit, ut suos in dies magis magisque excaecet.</s>
				</p>
				<p>
					<s n="25" xml:lang="la" type="auto">Haec ocyus.</s>
					<s n="26" xml:lang="la" type="auto">Curiae 1568. 2. martii.</s>
				</p>
				<p>
					<s n="27" xml:lang="la" type="auto">Tuae reverentiae addictissimus Th[obias] Eg[lius].</s>
				</p>
				<p>
					<s n="28" xml:lang="la" type="auto">Amplissimo viro d. m. Hennrycho Bullingero, ecclesiae Tigurinae parocho vigilantissimo, domino suo perpetua fide colendissimo.</s>
				</p>
			</div>
		</body>
	</text>
</TEI>