<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file3579" type="Brief" source="TUSTEP" n="28067">
	<teiHeader xml:lang="de">
		<fileDesc>
			<titleStmt>
				<title subtype="file">John Aylmer (Aelmer, Elmer) / Tübingen an Heinrich Bullinger / Zürich, 24. April 1558</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl n="45" type="transcription">Vorläufige Transkription der HBBW-EditorInnen</bibl>
				<bibl n="45" type="footnotes">Vorläufige Transkription der HBBW-EditorInnen</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a92"/>
						<idno subtype="Autograph">Ms. a Porta, Misc. Tom. I B I 1° (Nr. 8)</idno>
					</msIdentifier>
					<msContents>
						<msItem>
							<incipit>Si ante discepum meum omnia mei suscepti itineris consilia tibi non exposuissem</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Literatur" subtype="Erwähnung">
								<title>Keep-Liste 359, 1</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/3579">
				<correspAction type="sent">
					<persName ref="p8151" cert="high"/>
					<placeName ref="l512" cert="high"><orig>Tübingen</orig></placeName>
					<date when="1558-04-24" cert="high"/>
				</correspAction>
				<correspAction type="received">
					<persName ref="p495" cert="high"/>
					<placeName ref="l587" cert="high"><orig>Zürich</orig></placeName>
				</correspAction>
				<correspContext>
					<ref type="next_chronologically" target="file3580"/>
					<ref type="prev_chronologically" target="file3578"/>
					<ref type="prev_correspondence" target="file1508"/>
					<ref type="prev_correspondence_request" target="file1508"/>
					<ref type="prev_same_sender" target="file1508"/>
					<ref type="next_same_addressee" target="file3583"/>
					<ref type="prev_same_addressee" target="file3574"/>
					<ref type="prev_with_sender_as_addressee" target="file1508"/>
					<ref type="next_with_addressee_as_sender" target="file3583"/>
					<ref type="prev_with_addressee_as_sender" target="file3574"/>
				</correspContext>
			</correspDesc>
			<langUsage>
				<language ident="la" usage="1000">Latein</language>
			</langUsage>
		</profileDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<text xml:lang="la">
		<body>
			<div>
				<p>
					<s n="1" xml:lang="la" type="auto">Si ante discessum meum omnia mei suscepti itineris consilia tibi non exposuissem, clarissime vir, metuissem, ne aliquid non officii modo, sed humanitatis etiam in me desiderares, cum hactenus nihil de meo abitu ad te scripserim.</s>
					<s n="2" xml:lang="la" type="auto">Sed meministi (scio), quo modo discedenti mihi tam implicata erant mea negotia omnia, ut de abeundo omnino cogitandum et de redeundo fore desperandum fuerit.</s>
					<s n="3" xml:lang="la" type="auto">Ita visum est deo ad tempus meas rationes perturbari permittere, ut in hoc exilio, cum reliqui fere omnes nostri aliqua ratione afflictentur, ego solus tanto otio et quiete non fruerer.</s>
				</p>
				<p>
					<s n="4" xml:lang="la" type="auto">At fidelis deus, qui non tentat ullum supra id, quod possit ferre, et me propterea (etsi non sine magnis itinerum molestiis) meis bonis, quae quaerebam, et illa mihi restituit, quod tibi significandum putavi, quia eo te erga me animo semper fuisse perspexi, ut instar patris amantissimi de meis rebus sollicitus fueris, quod quamvis mihi cum reliquis omnibus, quos verae religionis et pietatis studio duci putas, quodammodo commune videri potuit.</s>
					<s n="5" xml:lang="la" type="auto">facile tamen animadverti te peculiari quodam amore, ne dicam singulari me meosque complexum non minus nostra curasse, quam si ad tuam familiam pertinuissemus, qua in re cum non leve pietatis tuae iudicium dares, tum (ut de me ipso dicam) ita me tibi devinxisti, ut quantum tibi debeam animo et cogitatione vix assequi, multo minus re ipsa tot benificia rependere queam.</s>
					<s n="6" xml:lang="la" type="auto">At ut tu hic nullas spectas compensationes, ita mihi opera danda est, ut in ingratum hominem collata tua benificia non videantur.</s>
				</p>
				<p>
					<s n="7" xml:lang="la" type="auto">Quod ad mea, quae istic gerebantur negotia attinet, puto omnibus esse ita satisfactum, ut nihil sit, de quo quisquam merito conquaeratur, sin autem vel mea oblivione, vel meorum negligentia quidquam praetermissum est, te rogo, amplissime vir, ut mihi significes et propediem expediri quicquid est curabo.</s>
					<s n="8" xml:lang="la" type="auto">In hac mea profectione hactenus nihil occurrit, quod non modo itineris mei taedium non minuat, sed maxime etiam augeat et displiceat, si reliqua his responderint, brevi me huius laboris poenitebit.</s>
				</p>
				<p>
					<s n="9" xml:lang="la" type="auto">Nam ut de <placeName ref="l512" cert="high">Tubinga</placeName>, ubi adhuc sum, vere dicam, nihil certe dignum laude, sed reprehendenda fere omnia, sive ecclesiam, sive scholam, sive hominum mores spectas, reperio, nam in templo non paucae adhuc supersunt veteris papismi sordes, ut musica organa, cantus Latini infinitis vocum flexibus, non variati, sed confusi, ornatus ministrorum nihil a pontificio discrepans, ad mensam domini gesticulationes quaedam, sacramentum in os participantium ingestum, quasi vel manibus carerent vel tangendo sacramentum prophanarent, ut imagines pictas et reliquas nugas praeteream.</s>
					<s n="10" xml:lang="la" type="auto">scholae professores habent multos, sed doctos paucos, possem fortassis nullos vere dicere.</s>
					<s n="11" xml:lang="la" type="auto">Theologi, iuvenes omnes, qui discendo quam docendo magis convenirent.</s>
				</p>
				<p>
					<s n="12" xml:lang="la" type="auto">Philosophiae et dialecticae professores, ut linguas etia adiungam, docti fortassis, sed valde frigidi, unde fit, qui se pro magistris in artibus venditent, nec ut philosophi acute, nec ut grammatici Latine quicquam efferre possint.</s>
					<s n="13" xml:lang="la" type="auto">Legis periti multi sunt, sed tam religiosi, ut magna pars illorum nesciat vel prima religionis elementa, imo ad se nihil pertinere dicant.</s>
					<s n="14" xml:lang="la" type="auto">Morum tanta est moderatio, ut nisi tertio quoque verbo iuramentum intertexant, male conditum sermonem arbitrentur.</s>
					<s n="15" xml:lang="la" type="auto">Pro exercitiis, ne ocio torpescant, illis usitatissimum est, usque in mult m noctem in diversoriis ad ebrietatem usque potare et choreas cum puellis ducere, et quia hoc satis non est, plateas usque ad horam 12. cum testudinibus obambulant.</s>
					<s n="16" xml:lang="la" type="auto">haec omnia multoque graviora sibi licere putant, modo a <persName type="auto_name">Zvinglianismo</persName> se puros servent.</s>
				</p>
				<p>
					<s n="17" xml:lang="la" type="auto">Si quis severiore fronte Cato illorum mores correxerit et contra ebrietatem et blasphemias invectus fuerit: statim pro anabaptista habetur.</s>
					<s n="18" xml:lang="la" type="auto">Cum quibusdam ex professoribus suo <persName type="auto_name">Lutheranismo</persName> egi, sed, deum immortalem, quam infirma adducunt argumenta, quam inepte nostra refutant, hoc saepissime inculcant, quod philosophice secum agamus, quod nimis argute de re simplici disputemus, et reliqua huiusmodi.</s>
					<s n="19" xml:lang="la" type="auto">August. ad Dard. nihil habent, quod respondeant, nisi quod in aliis locis August. sacramentum appellet corpus, quo efficiunt, ut Aug. secum pugnet, nam reconciliare huiusmodi locos nesciunt, haec doctiores.</s>
				</p>
				<p>
					<s n="20" xml:lang="la" type="auto">Indoctiores autem de nobis conqueruntur, quod coenam illam nihil a prophanis et communibus conviviis differre doceatis, quod in ecclesiis musicam non tolleretis, quod maiore cum reverentia Christi corpus non accipiatis, et sexcentas huiusmodi fundunt ineptias.</s>
					<s n="21" xml:lang="la" type="auto">Haec tuae praestantiae breviter perscribere volui, non quod te haec nescire putarem, sed quanta sit harum ecclesiarum aliquando purgandarum spes intelligas.</s>
					<s n="22" xml:lang="la" type="auto">Ultra tres hic non novi <persName type="auto_name">Zvinglianos</persName> et eos frigidissimos.</s>
				</p>
				<p>
					<s n="23" xml:lang="la" type="auto">Valeat tua dignitas et eam nobis et ecclesię suę quam diutissime incolumem servet.</s>
					<s n="24" xml:lang="la" type="auto"><placeName ref="l512" cert="high">Tubingę</placeName> 24. aprilis 58.</s>
				</p>
				<p>
					<s n="25" xml:lang="la" type="auto">Tibi deditissimus <persName type="auto_name">I. Almerus</persName> Anglus.</s>
				</p>
				<p>
					<s n="26" xml:lang="la" type="auto">Pietate et eruditione praestantissimo viro, domino Henricho Bullingero, verbi divini praeconi et promulgatori vigilantissimo, domino et patrono suo plurimum colendo.</s>
					<s n="27" xml:lang="la" type="auto"><placeName ref="l587" type="auto_name">Tiguri</placeName>.</s>
				</p>
			</div>
		</body>
	</text>
</TEI>