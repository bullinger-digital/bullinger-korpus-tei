<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file8248" type="Brief" source="TUSTEP" n="40035">
	<teiHeader xml:lang="de">
		<fileDesc>
			<titleStmt>
				<title subtype="file">Tobias Egli (Iconius, Götz) / Chur AN [Heinrich Bullinger], 1. Mai 1570</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2023"/>
			</publicationStmt>
			<sourceDesc>
				<bibl type="transcription">Vorläufige Transkription der HBBW-EditorInnen</bibl>
				<bibl type="footnotes">Vorläufige Transkription der HBBW-EditorInnen</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="a94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="l587">Zürich</settlement>
						<institution>Staatsarchiv</institution>
						-->
						<repository ref="a94"/>
						<idno subtype="Autograph">E II 377,2474 f.</idno>
					</msIdentifier>
					<msContents>
						<msItem>
							<incipit>Etsi ne hac septimana quicquam literarum a te acceperim</incipit>
							<textLang>de</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Graubünden, Korr. III, S. 183-186, E, Nr. 197</title>
							</bibl>
							<bibl type="Gedruckt">
								<title>de Porta I, 2, 556f verweist auf</title>
							</bibl>
							<bibl type="Gedruckt" subtype="Teildruck">
								<title>[J.J. Breitinger], Mus. Helv. 4, Part. 16, p. 623</title>
							</bibl>
							<bibl type="Literatur" subtype="Zitat">
								<title>Ott, Annales Anabaptistici 147</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/8248">
				<correspAction type="sent">
					<persName ref="p8016" cert="high">
						<!--
						<surname cert="high">Egli (Iconius, Götz)</surname>
						<forename cert="high">Tobias</forename>
						<ref type="wikipedia" target="https://de.wikipedia.org/wiki/Tobias_Egli"/>
						<ref type="gnd" target="https://d-nb.info/gnd/1089466366"/>
						-->
					</persName>
					<placeName source="l98" cert="high"><orig>Chur</orig></placeName>
					<date when="1570-05-01" cert="low"/>
				</correspAction>
				<correspAction type="received">
					<persName ref="p495" cert="low">
						<!--
						<surname cert="low">Bullinger</surname>
						<forename cert="low">Heinrich</forename>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
						-->
					</persName>
				</correspAction>
				<correspContext>
					<ref type="next_chronologically" target="file8249"/>
					<ref type="prev_chronologically" target="file8247"/>
					<ref type="next_correspondence" target="file8251"/>
					<ref type="prev_correspondence" target="file8244"/>
					<ref type="next_correspondence_request" target="file8253"/>
					<ref type="prev_correspondence_request" target="file8244"/>
					<ref type="next_correspondence_reaction" target="file8251"/>
					<ref type="prev_correspondence_reaction" target="file8237"/>
					<ref type="next_same_sender" target="file8253"/>
					<ref type="prev_same_sender" target="file8244"/>
					<ref type="next_same_addressee" target="file8251"/>
					<ref type="prev_same_addressee" target="file8246"/>
					<ref type="next_with_sender_as_addressee" target="file8253"/>
					<ref type="prev_with_sender_as_addressee" target="file8244"/>
					<ref type="next_with_addressee_as_sender" target="file8251"/>
					<ref type="prev_with_addressee_as_sender" target="file8246"/>
				</correspContext>
			</correspDesc>
			<langUsage>
				<language ident="de" usage="12">Deutsch</language>
				<language ident="la" usage="988">Latein</language>
			</langUsage>
		</profileDesc>
		<revisionDesc status="abgeschlossen">
			<change>setup/validation</change>
		</revisionDesc>
	</teiHeader>
	<facsimile>
		<graphic xml:id="img1" url="https://iiif.bullinger-digital.ch/iiif/3/8248%2FAutograph%2F00%20E_II_377__fol__2474_r_.tif/full/max/0/default.jpg" n="1"><desc subtype="path">8248/Autograph/00 E_II_377__fol__2474_r_.tif</desc></graphic>
		<graphic xml:id="img2" url="https://iiif.bullinger-digital.ch/iiif/3/8248%2FAutograph%2F01%20E_II_377__fol__2474_v_.tif/full/max/0/default.jpg" n="2"><desc subtype="path">8248/Autograph/01 E_II_377__fol__2474_v_.tif</desc></graphic>
		<graphic xml:id="img3" url="https://iiif.bullinger-digital.ch/iiif/3/8248%2FAutograph%2F02%20E_II_377__fol__2475_r_.tif/full/max/0/default.jpg" n="3"><desc subtype="path">8248/Autograph/02 E_II_377__fol__2475_r_.tif</desc></graphic>
		<graphic xml:id="img4" url="https://iiif.bullinger-digital.ch/iiif/3/8248%2FAutograph%2F03%20E_II_377__fol__2475_v_.tif/full/max/0/default.jpg" n="4"><desc subtype="path">8248/Autograph/03 E_II_377__fol__2475_v_.tif</desc></graphic>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">Etsi ne hac septimana quicquam literarum a te acceperim, colendissime domine, mei tamen officii esse arbitror literis te obtundere, quotiescunque occasio sese obtulerit.</s>
					<s n="2" xml:lang="la" type="auto">Primo autem graves ad te literas mitto, quas aliunde ad te pertinentes accepimus, quibus plurima fortassis nova simul accipies.</s>
					<s n="3" xml:lang="la" type="auto">Deinde pietatem, si dii placet, nostrorum depingendam tibi iudicavi.</s>
					<s n="4" xml:lang="la" type="auto">Scis tu d. Rhetiensem non ita pridem cum aliis Rhaetis syndicis Badensia comitia celebrasse; nescio autem, quid Badae cum Pagicis, Valli Mesauciae vicinis, clanculum sit molitus.</s>
					<s n="5" xml:lang="la" type="auto">Mox enim, ubi Rhaetiam repetivit, scriptae sunt literae nomine Superioris Foederis in Vallem Mesauciam, quibus omnes exules expellendi potestas et commissio proceribus eius loci demandata est.</s>
				</p>
				<p>
					<s n="6" xml:lang="la" type="auto">Expressere quosdam suo nomine, quos rupta omni mora ocyssime abigant, interque eos d. Beccariam et d. Ioannem Antonium Viscari sive Drantonum numerarunt.</s>
					<s n="7" xml:lang="la" type="auto">Causas, ob quas expellant, praetexunt 5 Pagicorum querelas et imperium, cui parendum sit, si pacem et tranquillitatem patrię conservare velint.</s>
					<s n="8" xml:lang="la" type="auto">Videant ergo, ut obediant et praedictos sine omni tergiversatione profligant.</s>
					<s n="9" xml:lang="la" type="auto">Rogatus amplissimus d. consul noster, num Badae ea de querela audivisset aliquid, respondet se latere totum negocium.</s>
					<s n="10" xml:lang="la" type="auto">Unde coniicitur clandistinam hanc esse compositionem.</s>
					<s n="11" xml:lang="la" type="auto">Comparuit d. Ioannes Viscare in senatu huius urbis et literas impetravit ad Foedus Superius, quibus monetur, ne quid temere in exules statuat, memor, quibus privilegiis et qua securitate olim communibus suffragiis sint ornati.</s>
					<s n="12" xml:lang="la" type="auto">Exegit idem ille d. Ioannes Antonius Viscare annum nunc 16. ea in valle et paedagogium privatumque concionatorem agens vitam inculpatam hactenus vixit multumque fructum ex laboribus in confinibus illis retulit, quod ipsum papistae et malevoli iis artibus nunc impedire et optime meritos tanta crudelitate afficere cogitant.</s>
					<s n="13" xml:lang="la" type="auto">Scripsit et senatus Davosiensis nomine Decem Iurisdictionum itidem Superius hortans Foedus, ut antiqua diplomata, quorum 3 Viscarus habet, tam leviter rescindere non tentent.</s>
					<s n="14" xml:lang="la" type="auto">Quid effecturi sint, audiemus proxime; hodie enim literas commendatic[i]as Viscarus ille Foederi fidei nostre parum confoederato exhibet Truncii, ubi proceres et mag[n]ates conveniunt.</s>
					<s n="15" xml:lang="la" type="auto">- Cum haec in senatu essent relata, nova calamitas aures nostras vulneravit.</s>
					<s n="16" xml:lang="la" type="auto">Venit enim praetor Pusclaviensis cum quibusdam exulibus, quos episcopus Brixiensis, sicut d. d. Pergula Tiranus ad me scripsit, religionis causa expulit ex pago Gardunensi, unde Gardonenses nominantur.</s>
					<s n="17" xml:lang="la" type="auto">Aufugerunt hi recta in Vallis Telinae pagum Tyrannensem, cui praeest praetor Iacobus Planta, civis Curiensis.</s>
					<s n="18" xml:lang="la" type="auto">Ibi cum artem manuariam sive fusoriam suam tormentis bellicis apparandis exercere incoepissent, praetor nescio quorum e communitate precibus aut argumentis impulsus, illos finibus Rhetię excedere iussit praetexens nescio quae onera, quibus molestarentur, si obvios quosvis ita essent recepturi, cum tamen d. d. Pergula et multi alii locupletissimi aliquot mille coronatis pro iis spondere et satisfacere paratissimi sint futuri, si aut alius rei causa auffugissent aut cuiquam oneri essent futuri.</s>
					<s n="19" xml:lang="la" type="auto">Sed quid superiores novos reciperent, cum veteres expellere conentur?</s>
					<s n="20" xml:lang="la" type="auto">Impetrarunt et hi literas monitorias ad praesidem Tyranensem, ne quid in istos tentet, sed eos toleraret, donec de eiusmodi rebus in futuris comitiis decerneretur plenius.</s>
					<s n="21" xml:lang="la" type="auto">- Tertium, quod scribendum duxi, hac ipsa hora, cum haec exararem, cognovi.</s>
					<s n="22" xml:lang="la" type="auto">Venit ad me d. signifer d. Baptista a Pero, pro cuius causa fideliter apud amplissimum senatum vestrum laborasti, ostenditque exempla quaedam literarum scriptarum a Conradino Planta ad pontificem, ad custodię pontificiae summum ducem et imperatorem, itemque ad filium d. Rhetiensis, decanum, qui nuper hinc Romam profectus est.</s>
					<s n="23" xml:lang="la" type="auto">Rogatur pontifex, ut in redimendis bonis Peronum velit esse adiutor; caeteri, ut instant pontifici, solicitantur.</s>
					<s n="24" xml:lang="la" type="auto">Sic, quod potuissent fortassis maiori cum fructu, intermittunt Perones, nempe in[i]uriam ad communitates deferre, et persuasi ab istis papae mancipiis solum cum pontifice ea de re agere consultum ducunt, modo eiusmodi vulnera, quae nobis contra omnia iura infliguntur, popularibus non retegantur.</s>
					<s n="25" xml:lang="la" type="auto">Sic astutuli illi egregiam operam pontificibus semper exhibent et studiosissime cavent, ne ulla in re incarnatus Romanus diabolus offendatur.</s>
					<s n="26" xml:lang="la" type="auto">Sic autem populares nostri in Rhetia bonorum fratum opera de Peronum aliorumque causa imbuti ac eruditi fuerint, ut nullo negocio, si modo proposuissent, quicquid optassent, retulissent.</s>
					<s n="27" xml:lang="la" type="auto">Destiterunt etiam Valles Telinae communitates a suis querimoniis de praetorum excoriatione popularibus patefaciendis; quidam enim rusticis persuaserunt eam rem tanti fore sumptus, ut eum tolerando vix sint futuri.</s>
					<s n="28" xml:lang="la" type="auto">- Bibliopolam<note xml:id="fn1" type="footnote" n="1">Frell</note> nostrum senatus urbe excedere mandavit, nisi intra octiduum anabaptismi et Svencfeldianorum haereses abnegarit.</s>
					<s n="29" xml:lang="la" type="auto">Natus est ei filiolus hisce diebus, quem ut baptizarem, rogare noluit.</s>
					<s n="30" xml:lang="la" type="auto">Tandem venit rogavitque, ut eo modo baptizarem, quo Christus iussit Matth. 28., id est adultum et doctrinam fidei intelligentem.</s>
				</p>
				<p>
					<s n="31" xml:lang="la" type="auto">Sed ea re senatui satis non fecit, coram quem non puduit edicere baptisimi nostri ritum se minime christianum agnoscere.</s>
					<s n="32" xml:lang="la" type="auto">In Svenckfeldianismo multos hactenus seduxit, ut aperte dicant Christum non esse creaturam, plausibilem hanc rationem urgens: creaturam non esse adorandam; Christum esse adorandum: ergo Christum non esse creaturam.</s>
					<s n="33" xml:lang="la" type="auto">Talem hominem summe temerarium et impudicum tulerunt hactenus, quem d. Fabricius et d. Philippus, nostri praedecessores, publice erroris convicerunt.</s>
					<s n="34" xml:lang="la" type="auto">Bibliopola autem ad vomitum rediit<note xml:id="fn2" type="footnote" n="2">Vgl. Spr 26, 11; 2Petr 2, 22.</note> et Svenckfeldianismum priori errori coniunxit; ita pristinum errorem correxit.</s>
					<s n="35" xml:lang="la" type="auto">Uxorem habet, quae quadriennii spacio templa nostra nunquam ingressa est, et nemo tamen hactenus est repertus, qui eam ad meliorem frugem revocaret.</s>
				</p>
				<p>
					<s n="36" xml:lang="la" type="auto">Sed ut tandem te obtundere desinam, mitto, quae nova ex Italia, Italice tamen impressa, nobis advolarunt, quae d. Müllerus commode transferre in tui gratiam et usum poterit.</s>
				</p>
				<p>
					<s n="37" xml:lang="la" type="auto">Cursim Curiae 1570. calendis maii.</s>
				</p>
				<p>
					<s n="38" xml:lang="la" type="auto">Tuae dominationi et praestantiae addictissimus Tobias Iconius.</s>
				</p>
				<p>
					<s n="39" xml:lang="la" type="auto">Salutant tuam praestantiam d. consul, d. Pontisella, d. Gantnerus, d. Carolus, qui denuo urget et cupit literis tuis erudiri, num doctores etiam et quales in professione Basileę creentur; cognatum enim habet apud abbatem quendam religioni nostrae non male faventem, qui promovere cupit idque <placeName>Basileae</placeName> ob minorem sumptum.</s>
					<s n="40" xml:lang="la" type="auto">Gratissimum d. Carolo feceris, si semel ipsum tuis literis dignum iudicaveris; vocatur Carolus ab Hochenbalchen, <foreign xml:lang="de">her zuͦ Haldenstein und Aspermont etc.</foreign></s>
				</p>
				<p>
					<s n="41" xml:lang="la" type="auto">D. Müllerum et d. Ernium<note xml:id="fn3" type="footnote" n="3">Leonhard Erni.</note> officiosissime salvere iubeo.</s>
					<s n="42" xml:lang="la" type="auto">Amplissimo viro d. m. Heinrycho Bullingero, ecclesiae Tigurinae antistiti primario et vigilantissimo, domino suo et patri singulari reverentia colendissimo.</s>
				</p>
				<p>
					<s n="43" xml:lang="de" type="auto">Zürych an h. pfarrer zum Grosenn Münster.</s>
				</p>
			</div>
		</body>
	</text>
</TEI>