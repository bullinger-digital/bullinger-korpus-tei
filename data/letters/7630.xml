<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file7630" type="Brief" source="TUSTEP" n="38117">
	<teiHeader xml:lang="de">
		<fileDesc>
			<titleStmt>
				<title subtype="file">Tobias Egli (Iconius, Götz) / Chur an [Heinrich Bullinger], 12. Oktober 1568</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl n="45" type="transcription">Vorläufige Transkription der HBBW-EditorInnen</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a94"/>
						<idno subtype="Autograph">E II 441,724 + E II 376,156</idno>
					</msIdentifier>
					<msContents>
						<msItem>
							<incipit>Accepi tuas ... quas ultimo ad me dedisti</incipit>
							<textLang>de</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Graubünden, Korr. III, S. 123-125, Nr. 120</title>
							</bibl>
							<bibl type="Literatur" subtype="Zitat">
								<title>de Porta I 2, 473</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/7630">
				<correspAction type="sent">
					<persName ref="p8016" cert="high"/>
					<placeName ref="l98" cert="high"/>
					<date when="1568-10-12" cert="high"/>
				</correspAction>
				<correspAction type="received">
					<persName ref="p495" cert="low"/>
				</correspAction>
			</correspDesc>
			<langUsage>
				<language ident="de" usage="3">Deutsch</language>
				<language ident="la" usage="997">Latein</language>
			</langUsage>
		</profileDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!7630!Autograph!00%20E_II_441__S__724_.tif/full/max/0/default.jpg" n="1"><desc subtype="path">7630/Autograph/00 E_II_441__S__724_.tif</desc></graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!7630!Autograph!01%20E_II_441__S__725_.tif/full/max/0/default.jpg" n="2"><desc subtype="path">7630/Autograph/01 E_II_441__S__725_.tif</desc></graphic>
		</surface>
		<surface>
			<graphic xml:id="img3-0" url="https://media.sources-online.org/cantaloupe/iiif/3/bullinger!7630!Autograph!02%20E_II_376__fol__156_r_.tif/full/max/0/default.jpg" n="3"><desc subtype="path">7630/Autograph/02 E_II_376__fol__156_r_.tif</desc></graphic>
		</surface>
		<surface>
			<graphic xml:id="img4-0" url="https://media.sources-online.org/cantaloupe/iiif/3/bullinger!7630!Autograph!03%20E_II_376__fol__156_v_.tif/full/max/0/default.jpg" n="4"><desc subtype="path">7630/Autograph/03 E_II_376__fol__156_v_.tif</desc></graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Accepi tuas, reverendissime d., quas ultimo ad me dedisti, et ex iis ut partim dolore partim gaudio perfusus fui, ita turbatus et varie affectus responsionem institui.</s>
				</p>
				<p>
					<s n="3" xml:lang="la" type="auto">Gavisus autem sum hoc unico nomine, quod ex literis tuis te mediocriter firmum esse cognovi, quamvis interim non sim nescius, quantum et animo et corpore discrucieris, utpote distentus variis totius orbis negociis.</s>
					<s n="4" xml:lang="la" type="auto">Dominus Iesus, cuius causam tu agis, cuius gloriam tu spectas unice, in nominis sui aeternum decus te suffulciat et quam diutissime incolumem conservet.</s>
					<s n="5" xml:lang="de" type="auto">Amen, amen, amen.</s>
					<s n="6" xml:lang="la" type="auto">Miramur omnes, quo tandem istorum hominum insolentia prodigiosa sit casura, qui ne <placeName type="auto_name">Turcam</placeName> quidem respuere, nedum christianum legatum debebant; sed casu graviore ruunt alta etc.</s>
					<s n="7" xml:lang="la" type="auto">Recte autem mones, ne monitori huic nimium confidam; quid enim fecerit, audi, quaeso.</s>
					<s n="8" xml:lang="la" type="auto">Bis ex eo tempore me adiit et postremo quorundam nomina schedula consignavit, a quibus hic etiam mihi cavendum esset tanquam a salutis meae insidiatoribus.</s>
				</p>
				<p>
					<s n="9" xml:lang="la" type="auto">Ego ut eiusmodi non plane contemno, sic in multis fidem multis non habeo; novi tamen plaerosque ascriptos exitio nostro gavisuros.</s>
					<s n="10" xml:lang="la" type="auto">Relicta ista admonitione subinnuit se propediem ex arce regia discessurum; non esse enim ferendo diurnas nocturnasque illas commessationes, quibus legatus et domestici eius corrumpantur.</s>
					<s n="11" xml:lang="la" type="auto">Adde, quod insidias et technas, quas fidelibus machinentur, audire diutius non ferre possit; propterea quam primum in discessum incu biturum.</s>
					<s n="12" xml:lang="la" type="auto">Sed audi, quomodo aufugerit: Octavo huius mensis, cum in arce sub coenam nescio quae verba de religionis negocio cum stabulario aut stabuli magistro commutaret, gravissime uterque offensi manus conseruerunt, alter furcam tridentem, familiarem alter pugionem corripuit; sed interventu aliorum utrinque ab armis discessum est.</s>
					<s n="13" xml:lang="la" type="auto">Cum composita omnia viderentur seque iam legatus in lectum contulisset, pugna domestica illa misere recruduit.</s>
					<s n="14" xml:lang="la" type="auto">Infestis telis de integro sumptis stabularius a <persName type="citizen_name">Ioanne illo de Besse</persName> pugione percussus animam expiravit.</s>
					<s n="15" xml:lang="la" type="auto">Is, qui vidit, mihi dixit nunquam se quenquam hominum vidisse, qui vulneribus miserius sit confectus.</s>
					<s n="16" xml:lang="la" type="auto">Ab humero dextro viam pugio praelongus quaerens sinistro latere exivit; signum fui: repete.</s>
					<s n="17" xml:lang="la" type="auto">Homicidio facto ex arce se proripuit et nescio quo auffugit.</s>
					<s n="18" xml:lang="la" type="auto">Affirmant etiam, antequam homicida ille se huc contulerit, in <placeName ref="l834" type="auto_name">Italia</placeName> graviore homicidio se contaminasse, perforasse hospitem et dominum suum eiusque cadaver in cloacam vel locum secretum abiecisse, nec veritati multum absimile est, cum ex eius ore saepenumero hauserim, quanta facinora, cum floreret, perpetrarit quantoque ingenio et artibus, quibus gloriatur, et pace et bello efficere possit.</s>
					<s n="19" xml:lang="la" type="auto">Statura quoque est bellica et frons perfricta, et nisi grandis aetas et barba cana sit impedimento, forte maioribus etiam non deesset.</s>
					<s n="20" xml:lang="la" type="auto">Quia vero memini fugitivum illum non raro scire desiderasse, quandiu legatus <placeName type="auto_name">Condensis</placeName> amplissimus <placeName ref="l587" type="auto_name" cert="high">Tiguri</placeName> substiturus, quando reditum in <placeName ref="l832" type="auto_name">Galliam</placeName> maturaturus, et semel mihi iniunxerat, ut ex te haec vellem expiscari, certe (si ad vos affugisset) multum timeo, ne se cum legato aliquo locorum coniungat atqui in eum mali aliquid meditetur.</s>
					<s n="21" xml:lang="la" type="auto">Vult videri <placeName type="auto_name">Condensis</placeName> amantissimus et faventissimus; sed latronibus et homicidis quid fidendum sit, non video.</s>
					<s n="22" xml:lang="la" type="auto">Pollicitus est nuper legatus se iusto ordine militem (si rex imperaret) petiturum; sed audio nihil servari.</s>
					<s n="23" xml:lang="la" type="auto">Ablegavit enim interpretem suum in <placeName type="citizen_name">Superius Foedus</placeName>, ut sollicitet et extimulet; propterea consules et senatum nostrum hodie literas <placeName type="citizen_name" ref="l108">Davosium</placeName> mittere atque monere, ne deesse velint in cohercenda legati petulantia et temeritate.</s>
					<s n="24" xml:lang="la" type="auto">Nescis, quam superbe <placeName type="auto_name">Superiores</placeName> socii utpote Uraniis et <placeName type="citizen_name" ref="l2448">5 Pagicis</placeName> vicini et loco et animis coniuncti sese gerant; summus enim in isto Foedere iudex pro sua libidine omnia administrat neque a nostris ulla in re vult moneri pro more antiquo.</s>
					<s n="25" xml:lang="la" type="auto">Dementatur et fallitur misera plebecula; alioquin tam ferocibus illis esse minime liceret.</s>
				</p>
				<p>
					<s n="26" xml:lang="la" type="auto"><pb type="scan" next="E__II__376,__156"/>Causam <persName type="citizen_name" ref="p8394">Cellarii</persName> imperiose remoratur idem ille necque quicquam in ea deffiniri patitur ante diem Martini.</s>
					<s n="27" xml:lang="la" type="auto">Ubi autem miser <persName type="auto_name">Cellarius</persName> nunc versetur quidque perditissimi monachi quotidie excogitent, collige ex literis Lentuli nostri, quas ea lege mitto, ut cum aliis, quas non ita pridem misi, commodo tempore restituantur.</s>
					<s n="28" xml:lang="la" type="auto">Eo autem apud multos res devenit, ut iam non de profligandis monachis, sed de expellendis et deponendis ministris consultetur.</s>
				</p>
				<p>
					<s n="29" xml:lang="la" type="auto">Dominus Iesus hostes illos patriae pudefaciat suaque mala in ipsorum capita perpendiculariter dirigat.</s>
					<s n="30" xml:lang="la" type="auto">- Heri vesperi dux <persName ref="p8093" cert="high">Herdlius a Salicibus</persName> reversus est <placeName type="citizen_name" ref="l21">Bada</placeName>, ubi diu latuit et milites conscripsisse, ubi potuit, dictus fuit.</s>
				</p>
				<p>
					<s n="31" xml:lang="la" type="auto">Civis cum sit <placeName ref="l98" cert="high">Curiensis</placeName>, fiet, ut profectione ei interdicatur aut civitatis iuris iacturam faciat.</s>
					<s n="32" xml:lang="la" type="auto">Nisi illum aliis in terrorem coherceant, quis non videt res nostras in propinquum discrimen adductas esse?</s>
				</p>
				<p>
					<s n="33" xml:lang="la" type="auto"><placeName ref="l98" cert="high">Curiae</placeName>, 1568, 12. octobris.</s>
				</p>
				<p>
					<note type="PS"/>
					<s n="34" xml:lang="la" type="auto">Antequam has literas obsignarem, evocatus fui extra moenia.</s>
					<s n="35" xml:lang="la" type="auto">Ibi obviam venit legatus cum stipatoribus suis, qui reversi sunt ex <placeName type="citizen_name">Foedere Superiore</placeName>, ubi contra institutum dominorum militem ambivit et nunc forte educi curavit; festinant enim.</s>
				</p>
				<p>
					<note>[Auf der Adresse (Rückseite von StA, E II 376, 156) steht von <persName ref="p495" type="auto_name">Bullingers</persName> Hand die Bemerkung:]</note>
					<s n="36" xml:lang="la" type="auto"><persName type="auto_name">Ioannis Besse</persName> caedes perpetrata <placeName ref="l98" cert="high">Curiae</placeName> in stabuli magistro leg[ati] reg[ii], 1568 octobri.</s>
				</p>
			</div>
		</body>
	</text>
</TEI>