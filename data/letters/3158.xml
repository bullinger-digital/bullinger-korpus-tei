<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file3158" type="Brief" source="TUSTEP" n="27067">
	<teiHeader xml:lang="de">
		<fileDesc>
			<titleStmt>
				<title subtype="file">Andreas Hyperius / Marburg AN Heinrich Bullinger / Zürich, 21. April 1557</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2023"/>
			</publicationStmt>
			<sourceDesc>
				<bibl type="transcription">Vorläufige Transkription der HBBW-EditorInnen</bibl>
				<msDesc type="Beilage" subtype="Autograph" xml:lang="la">
					<msIdentifier>
						<!--
						<repository ref="a94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="l587">Zürich</settlement>
						<institution>Staatsarchiv</institution>
						-->
						<repository ref="a94"/>
						<idno subtype="Autograph">E II 363,40</idno>
					</msIdentifier>
					<msContents>
						<msItem>
							<incipit>Te nunc recte valere equidem non minus gaudeo, quamsi ipse a gravi morbo literatus</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Hyperius-Briefe, hg. v. Gerh. Krause, Tübingen 1981, Nr. 24, S.78-85 (mit Übersetzung)</title>
							</bibl>
						</listBibl>
					</additional>
				</msDesc>
				<msDesc type="Beilage" subtype="Beilage" xml:lang="la">
					<msIdentifier>
						<!--
						<repository ref="a94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="l587">Zürich</settlement>
						<institution>Staatsarchiv</institution>
						-->
						<repository ref="a94"/>
						<idno subtype="Beilage">E II 358,250v-251r</idno>
						<idno subtype="Hinweis">Vgl. Zürich StA (Konzept?) nach Hyperius-Briefe, S. 84 f.</idno>
					</msIdentifier>
				</msDesc>
				<msDesc type="Beilage" subtype="Kopie" xml:lang="la">
					<msIdentifier>
						<!--
						<repository ref="a96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="l587">Zürich</settlement>
						<institution>Zentralbibliothek</institution>
						-->
						<repository ref="a96"/>
						<idno subtype="Kopie">Ms 89,119</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/3158">
				<correspAction type="sent">
					<persName ref="p1699" cert="high">
						<!--
						<surname cert="high">Hyperius</surname>
						<forename cert="high">Andreas</forename>
						<persName type="main" ref="person8386>Hyperius, Andreas</persName>
						<graphic type="portrait" url="portraits/1697_Hyperius_Andreas.jpg"/>
						<ref type="wikipedia" target="https://de.wikipedia.org/wiki/Andreas_Hyperius"/>
						<ref type="gnd" target="https://d-nb.info/gnd/118555146"/>
						-->
					</persName>
					<placeName source="l311" cert="high"><orig>Marburg</orig></placeName>
					<date when="1557-04-21" cert="low"/>
				</correspAction>
				<correspAction type="received">
					<persName ref="p495" cert="high">
						<!--
						<surname cert="high">Bullinger</surname>
						<forename cert="high">Heinrich</forename>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
						-->
					</persName>
					<placeName source="l587" cert="high"><orig>Zürich</orig></placeName>
				</correspAction>
				<correspContext>
					<ref type="next_chronologically" target="file3160"/>
					<ref type="prev_chronologically" target="file3157"/>
					<ref type="next_correspondence" target="file3342"/>
					<ref type="prev_correspondence" target="file2882"/>
					<ref type="next_correspondence_request" target="file3342"/>
					<ref type="prev_correspondence_request" target="file2882"/>
					<ref type="next_same_sender" target="file3342"/>
					<ref type="prev_same_sender" target="file2882"/>
					<ref type="next_same_addressee" target="file3179"/>
					<ref type="prev_same_addressee" target="file3146"/>
					<ref type="next_with_sender_as_addressee" target="file3342"/>
					<ref type="prev_with_sender_as_addressee" target="file2882"/>
					<ref type="next_with_addressee_as_sender" target="file3179"/>
					<ref type="prev_with_addressee_as_sender" target="file3146"/>
					<ref type="child" target="file3159"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen">
			<change>setup/validation</change>
		</revisionDesc>
	</teiHeader>
	<facsimile>
		<graphic xml:id="img1" url="3158/Autograph/00__E_II_363__S__40_1_.tif" n="1"/>
		<graphic xml:id="img2" url="3158/Autograph/01__E_II_363__S__40_2_.tif" n="2"/>
		<graphic xml:id="img3" url="3158/Autograph/02__E_II_363__S__40_3_.tif" n="3"/>
		<graphic xml:id="img4" url="3158/Autograph/03__E_II_363__S__40_4_.tif" n="4"/>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Te nunc recte valere, clarissime ac doctissime vir, equidem non minus gaudeo, quam si ipse a gravi morbo liberatus pristinam sanitatem recuperassem.</s>
					<s n="3" xml:lang="la" type="auto">Filio tuo Henrico pręstabo, quicquid officiorum potero, quin etiam in reliquis, de quibus scribis, efficere omni tempore adnitar, quę tibi tuisque ex animo bene cupientem decent.</s>
					<s n="4" xml:lang="la" type="auto">De colloquio delectorum virorum quę ad me certo perlata sunt, breviter exponi queunt, eaque ad te mitto charta, quam impositam cernis, comprehensa.</s>
					<s n="5" xml:lang="la" type="auto">Quę porro expectanda sint bona, vereor sane, ne optare potius quam aliquando cernere liceat.</s>
					<s n="6" xml:lang="la" type="auto">Videntur quorundam prępotentum animi huc maxime spectare, ut per aliquos ita temperentur cum doctrina tum ritus ecclesię, quo, quemadmodum olim Galatis obtrusa est religio quedam mixta lege et evangelio, ita nunc quoque nescio quale formetur novum corpus partim ex evangelio partim ex pontificatu conflatum.</s>
					<s n="7" xml:lang="la" type="auto">Sed ut optime quoque et plane, quemadmodum viri serio pii, eruditi et glorię christi communisque concordię studiosi desiderant, conatus succedat, certum tamen est; erumpent quidam ambitiosi et contentionum amantes, quibus satisfieri non poterit, quamdiu ex ipsorum sententia non conficientur omnia, ac potius cęlum miscebunt terrę, quam piorum consiliis locum concedant.</s>
					<s n="8" xml:lang="la" type="auto">Ac metuo profecto adversariis publicam salutem ecclesiarum parum cordi esse nihilque minus velle, quam ut ecclesię ipsorum iuxta pręscriptum verbi dei aliquando ordinentur.</s>
					<s n="9" xml:lang="la" type="auto">Promittunt magna (quid enim promittere lędit, inquit quaidam); verum credibile est alio, quam prę se ferunt, pręclara illa promissa tendere.</s>
					<s n="10" xml:lang="la" type="auto">Atqui non multum refert, quo animo illi ista faciu/ant, dum interea nostri in gloriam dei studia omnia sua et labores dirigant.</s>
					<s n="11" xml:lang="la" type="auto">Etenim experti sumus nunquam antehac habita colloquia, quin aliqui saltem fructus sint secuti etiam apud eos, de quibus minime sperassemus.</s>
					<s n="12" xml:lang="la" type="auto">Passim messis multa est; attollunt ubique capita sua pii avide expectantes suos operarios.</s>
					<s n="13" xml:lang="la" type="auto">Quamobrem spero, tametsi apud nostros homines nunc multi admodum frigide agunt evangelii negotium, propediem tamen futurum, ut aliqui emergant, a quibus mirabiles fructus regni dei proferantur.</s>
					<s n="14" xml:lang="la" type="auto">In Brabantia, Flandria et Belgico tractu universo iam sęvit Satanas, pręterquam quod gravi premuntur bello adversus Gallum suscepto, quod passim maxima est annonę caritas (nam in Hannonia ac comitatu Artisiensi supra mille homines fame dicuntur absumpti), pręterquam quod proxime antecedenti anno multi, inprimis potentes ac divites, variis morbis acutis perierunt, quod item inauditis exactionibus quotidie exhauriuntur, nunc novis decretis propositis evangelicę veritatis confessores crudeliter rapiuntur ad supplicia et facultates eorum fisco addicuntur.</s>
				</p>
				<p>
					<s n="15" xml:lang="la" type="auto">Gandavi cives quinquaginta dicuntur nuper coniecti in carceres, plures quam octoginta effugerunt, aliquot diris cruciatibus ignis sunt extincti et magna constantia perpessi mortem.</s>
					<s n="16" xml:lang="la" type="auto">Brugis et alibi fiunt paria.</s>
					<s n="17" xml:lang="la" type="auto">Antverpię, uti ex mercatoribus accepi, capti sunt ante paucos dies viginti.</s>
				</p>
				<p>
					<s n="18" xml:lang="la" type="auto">Multi ex diversis civitatibus ultro exulatum abeunt.</s>
					<s n="19" xml:lang="la" type="auto">Quid multa?</s>
					<s n="20" xml:lang="la" type="auto">Fortassis deus vult, ut impii mensuram impleant patrum suorum, et cum ad extremum pervenerit eorum crudelitas, ecclesia incipiat illis locis habere melius.</s>
					<s n="21" xml:lang="la" type="auto">Nostra interest ardentibus votis orare patrem cęlestem, quo tam illos, qui colloquio adhibebuntur, quam hos, qui persecutionem patiuntur propter iusticiam in doctrina et confessione veritatis servet confirmetque.</s>
					<s n="22" xml:lang="la" type="auto">Rex Philippus interea suaviter agit in Britannia Cum nanque initio huius anni missis legatis tentasset Britannorum animos scire petens, an opem ferre adversus Gallum vellent necne, statim polliciti sunt libenter se missuros copias quatuordecim millium militum, quos de suis sumptibus ad menses quatuor sustentabunt.</s>
					<s n="23" xml:lang="la" type="auto">Pręterea addituros ducenta millia angelatorum aureorum, nosti opinor num?</s>
					<s n="24" xml:lang="la" type="auto">i genus.</s>
					<s n="25" xml:lang="la" type="auto">Tantam Philippus benignitatem inopinato expertus mox ipse in Britanniam concessit atque indictis comitiis (concolę parlamentum vocant) hoc studet impertrare a proceribus, ut diademate omnibusque insignibus regiis pro more exornetur.</s>
				</p>
				<p>
					<s n="26" xml:lang="la" type="auto">Videlicet superba regina hanc sibi suoque modis omnibus aucupatur gloriam.</s>
					<s n="27" xml:lang="la" type="auto">Apud nos tuta et tranquilla dhuc sunt omnia, quamvis non procul Brema ad Albin quędam coactę sunt copię, incertum Gallone an regi Philippo conscriptę, ac fama est ducem Henricum Brunsvicensem velle eas, siquidem Gallo adducendas nonnulli suspicantur, priusquam alio se convertant, opprimere.</s>
					<s n="28" xml:lang="la" type="auto">Ad calendas maias rursus convenient principes aliquot Francofortum acturi de negotio, quod principi nostro intercedit cum Nassoviensi comite, qui forte eadem opera de aliis quoque rebus utilibus consultabuntur.</s>
					<s n="29" xml:lang="la" type="auto">Clarissimus vir dominus Philippus Melanchthon evocatus est ab illustrissimo principe Palatino electore, quo ordinet rempublicam scholasticam Heidelbergę, unde postea petiturus creditur Wormatiam, ubi eruditi viri colloquentur.</s>
					<s n="30" xml:lang="la" type="auto">Speramus eum a Marpurgo facturum iter, quod intelleximus eum quibusdam significasse per literas, et nuper viva voce nobis renunciavit amplissimus d. P. Vergerius, qui ex Palatina[tu] rediens (in quo ait incredibili successu doctrinam plantari evangelicam) d. Philippum Vitebergę invisit ac dignatus est dem... ad nos diertere, ubi ab utrique principe, id est tam seniore Philippo quam iuniore Gulielmo perhumaniter est susceptus; nam aula iam mensem sextum apud nos subsistit et menses adhuc quinque aut sex mansura creditur, siquidem Cassellana arx, in qua hęrere plurimum solent illustrissimi principes, novis additis ędificiis nunc amplior redditur et spelndidior.</s>
					<s n="31" xml:lang="la" type="auto">Mittit ad vos librum suum Ioannes Leningus vestro iudicio victurum aut periturum; nam vobis recognoscendum et, si ita videbitur, evulgandum permittit, quemadmodum ipsum arbitror in epistola adiuncta plenius contestari.</s>
				</p>
				<p>
					<s n="32" xml:lang="la" type="auto">Adolescentes, qui ad vos redeunt, honeste se gesserunt, nec de illis qui quam est.</s>
					<s n="33" xml:lang="la" type="auto">Uterque semel me in schola pręsidente respondit de thesibus theologicis, felicius autem Ioannes Bernardus utpote in literarum studio progressus longius atque apud nos diutius moratus.</s>
					<s n="34" xml:lang="la" type="auto">Erga eos, qui nunc advenerunt, meum declarabo, quod potero, et studium et benevolentiam.</s>
					<s n="35" xml:lang="la" type="auto">Omnibus d. symmystis et doctoribus tam in ecclesia quam in schola, inprimis d. Petro Martyri quęso me commendes.</s>
					<s n="36" xml:lang="la" type="auto">Vale.</s>
				</p>
				<p>
					<s n="37" xml:lang="la" type="auto">Marpurgi ad 21. diem aprilis 1557.</s>
				</p>
				<p>
					<s n="38" xml:lang="la" type="auto">Andreas Hyperius tuus.</s>
				</p>
				<p>
					<note type="address">[Adresse:]</note>
					<s n="39" xml:lang="la" type="auto">Clarissimo viro d. Henrico Bullingero, ecclesię Tigurinę antistiti dignissimo, domino summa observantia colendo.</s>
					<s n="40" xml:lang="la" type="auto">Tiguri.</s>
				</p>
			</div>
		</body>
	</text>
</TEI>