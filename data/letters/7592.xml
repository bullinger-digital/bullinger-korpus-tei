<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file7592" type="Brief" source="TUSTEP-0" n="38104">
	<teiHeader xml:lang="de">
		<fileDesc>
			<titleStmt>
				<title subtype="file">Gabriel Schlüsselberger / Nürnberg an [Heinrich Bullinger], 6. September 1568</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl n="45" type="transcription">Vorläufige Transkription der HBBW-EditorInnen</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="de">
					<msIdentifier>
						<repository ref="a94"/>
						<idno subtype="Autograph">E II 356,296</idno>
					</msIdentifier>
					<msContents>
						<msItem>
							<incipit>hort ich es hertzlich gern, wie allhier für unser theil</incipit>
							<textLang>de</textLang>
						</msItem>
					</msContents>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/7592">
				<correspAction type="sent">
					<persName ref="p2923" cert="high"/>
					<placeName ref="l361" cert="high"><orig>Nürnberg</orig></placeName>
					<date when="1568-09-06" cert="high"/>
				</correspAction>
				<correspAction type="received">
					<persName ref="p495" cert="low"/>
				</correspAction>
				<correspContext>
					<ref type="next_chronologically" target="file7593"/>
					<ref type="prev_chronologically" target="file7591"/>
					<ref type="next_correspondence" target="file7634"/>
					<ref type="prev_correspondence" target="file7532"/>
					<ref type="next_correspondence_request" target="file7634"/>
					<ref type="prev_correspondence_request" target="file7532"/>
					<ref type="next_same_sender" target="file7634"/>
					<ref type="prev_same_sender" target="file7532"/>
					<ref type="next_same_addressee" target="file7593"/>
					<ref type="prev_same_addressee" target="file7587"/>
					<ref type="next_with_sender_as_addressee" target="file7634"/>
					<ref type="prev_with_sender_as_addressee" target="file7532"/>
					<ref type="next_with_addressee_as_sender" target="file7593"/>
					<ref type="prev_with_addressee_as_sender" target="file7587"/>
				</correspContext>
			</correspDesc>
			<langUsage>
				<language ident="de" usage="1000">Deutsch</language>
			</langUsage>
		</profileDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://iiif.bullinger-digital.ch/iiif/3/7592%2FAutograph%2F00%20E_II_356__S__296_.tif/full/max/0/default.jpg" n="1"><desc subtype="path">7592/Autograph/00 E_II_356__S__296_.tif</desc></graphic>
		</surface>
		<surface>
			<graphic xml:id="img2-0" url="https://iiif.bullinger-digital.ch/iiif/3/7592%2FAutograph%2F01%20E_II_356__S__297_.tif/full/max/0/default.jpg" n="2"><desc subtype="path">7592/Autograph/01 E_II_356__S__297_.tif</desc></graphic>
		</surface>
	</facsimile>
	<text xml:lang="de">
		<body>
			<div>
				<p>
					<s n="1" xml:lang="de" type="auto">Salut durch unsern herrn Jhesum Christum.</s>
					<s n="2" xml:lang="de" type="auto">Amen.</s>
					<s n="3" xml:lang="de" type="auto">Eernwirdiger und gonstiger herr, wann es e. e. sambt eurn toechtern und gantzem haussgesindt wol gienge, und alle frisch und gesonth weret, hoert ich es hertzlich gerne.</s>
					<s n="4" xml:lang="de" type="auto">Wir alhie fur unsern thail sagen got dem herrn lob und danck, der woel zu baiden thailln sein genadt weiter mit thaillen nach seinem willen.</s>
				</p>
				<p>
					<s n="5" xml:lang="de" type="auto">Ich habe euch vor disem den 19 iullio geschrieben, hab sider her nit wol gelegenhait gehabt, (aus ursach, dass wir alle jhar zu diser zeit pflegen unser jhar rechnung zu thon,) hab aber sider von eur herlikait 2 brief empfangen, datum 7 iunij und 4 jullij, darin eur und der eurn wolfart gerne vernomen.</s>
					<s n="6" xml:lang="de" type="auto">Sieder ist mir auch kain schreiben von euch worden; bitte mich zuverstendigen, ob ir das geldt umb die buecher empfangen, auch war mein begern 2 exemplar dz <persName type="auto_name">Fundamentum</persName> genanth; so fehrr irs nit verschickt hete, bit ich nochmals mir dieselben zu schicken, aber ich begerr sie nit vergebens, sondern umb das gelt, sonst will ichs nit annemen.</s>
					<s n="7" xml:lang="de" type="auto">Gehoert ain exemplar dem h. <persName type="auto_name">Mauritio Helling</persName>, der lest e. e., desgleichen h. <persName type="auto_name">Durnhofer</persName> und herr doctor <persName type="auto_name">Christopf Hartusionsis</persName>, gantz freuntlich gruessen.</s>
					<s n="8" xml:lang="de" type="auto">Bin die zeit her nit viel bei inen gewest, dann ich wie vorgmelt mit meinen sachen zu thon gehabt.</s>
				</p>
				<p>
					<s n="9" xml:lang="de" type="auto">Verner hab ich laider vernomen, was sich in den grauen Pundtenn mit dem frommen herrn <persName type="auto_name">F. Cellario</persName> zu getragen, dessen ich mich nit gnug verwundern khan, dass sich der bapst oder <persName type="auto_name">Philippus</persName> solches so frevenlich untersteen darff.</s>
				</p>
				<p>
					<s n="10" xml:lang="de" type="auto">Etlich erachten, es sey ain anfanng die aidtgnossen unter ain ander zu spalten, und feintschaft unter inen anrichten.</s>
				</p>
				<p>
					<s n="11" xml:lang="de" type="auto">Dass sindt auf heutigen tag die Spanischen und Römischen praticken, wie sie dann zum thail bei uns heraussen auch im werck sindt.</s>
					<s n="12" xml:lang="de" type="auto">Traue aber got, er werde ire falsche anschleg an tag bringen und zu nichtig machen.</s>
					<s n="13" xml:lang="de" type="auto">Alhie wil man fur gewiess sagen, dass der kaiser <persName type="auto_name">Maximilianus</persName> hab etliche gelerthe zu ime gen <placeName ref="l546" cert="high">Wien</placeName> berufen lassen, wie etlich wollen, iren rath zu pflegen, wie dises angetzundets feur der relligion zu stillen were, und ain neues Interim schmiden.</s>
				</p>
				<p>
					<s n="14" xml:lang="de" type="auto">Also hat er auch begert an churfursten von <placeName ref="l749" cert="high">Saxen</placeName>, ime den herrn <persName type="auto_name">Joachimum Camerarium</persName>, den eltern, zu senden; der ist schon allberait uf dem weg.</s>
					<s n="15" xml:lang="de" type="auto">Wass sie fur nutz schaffen werden, gibt die zeit zu erkennen.</s>
					<s n="16" xml:lang="de" type="auto">Wass ich mit der zeit davon weiters vernimb, wil ich euch nach gelegenhait antzaigen.</s>
					<s n="17" xml:lang="de" type="auto">Auch ist die sag, das auf 4 ditz ertzhertzog Carl von Osterreich in Hispaniam soll postirn, unnd von dem konig ain obrister in seinen Niderlanden deputirt und verordnet werden, weil <persName type="auto_name">hertzog von Alba</persName> gantz und gar verhasst ist.</s>
				</p>
				<p>
					<s n="18" xml:lang="de" type="auto">Von des printzen von <placeName type="auto_name">Uranien</placeName> antzug sagt man statlich, sollen schon uber <placeName cert="high" type="citizen_name">Rhein</placeName> bei <placeName type="citizen_name" ref="l976" cert="high">Coblentz</placeName> sein, 70 fenlin zu fues und bei 8000 pferdt.</s>
					<s n="19" xml:lang="de" type="auto">Auch sol graf <persName type="auto_name">Ludwig von Nassaw</persName> mit ainem besondern starcken haufen zu ime stossen, und teglichs wurdt man erfaren, wohin er sein weg nimbt.</s>
					<s n="20" xml:lang="de" type="auto">Der hertzog von <placeName ref="l2115" cert="high">Alba</placeName> sol auch starck von Spaniern, Italianern, <persName type="auto_name">Frantzhosen</persName> und <placeName type="auto_name">Teutschen</placeName>; insonderhait hat er 2000 pferd, so ime hertzog <persName ref="p18716" cert="high">Erig von Braunschweig</persName> vor lengst zu gefuhrt, wol zu erachten, wo baide hauffen zu sammen khomen, es werde ain grausam blutbadt geben.</s>
					<s n="21" xml:lang="de" type="auto">Got woel sich seiner armen christenhait erbarmen und sein zorn von uns wenden, den hochmut dess tirannen, der soviel unschuldigs bluet vergiesst, sturtzen und wehren.</s>
				</p>
				<p>
					<s n="22" xml:lang="de" type="auto">Hiemit etliche zeitongen aus dem Niderlandt, auch wass sich laider in <placeName type="auto_name">Friessland</placeName> zu tragen.</s>
					<s n="23" xml:lang="de" type="auto">Es ist ain grosse plag von gott, dass wir <placeName type="auto_name">Teutschen</placeName> die augen nit uf thon, und uns die gotlosen Spanier alsso zwingen lassen.</s>
				</p>
				<p>
					<s n="24" xml:lang="de" type="auto">In <placeName type="auto_name">Franckreich</placeName> wil der friedt nit volgen; zu besorgen, es werde disen herbst wider an ghan.</s>
					<s n="25" xml:lang="de" type="auto">Weil der <persName type="auto_name">cardinal</persName> am hof und die konigin bei leben, wurdt es in Franckreich nit wol stan.</s>
					<s n="26" xml:lang="de" type="auto">Mein bit, so ir was neues aus Franckreich oder vom herrn <persName ref="p8033" cert="high">Beza</persName>, mir dasselb nach gelegenhait mit thaillen.</s>
				</p>
				<p>
					<s n="27" xml:lang="de" type="auto">Man sagt hie von ainer Bundtnus von den herrn von Bern, Zurich, Basel und Schafhausen mit denen von Straßburg und dem churfursten am <placeName ref="l2180" cert="high">Rhein</placeName>, und hertzog von Wirtenberg, dessen ir one zweifel guten bericht werdt haben.</s>
					<s n="28" xml:lang="de" type="auto">Sonst nichts auf diss [mal], allain mich eurer lieb und gunst bevelhende, auch mir eure tugentsame tochtere sambt dem gantzen hausgesindt und allen guten herrn und freunden gantz unterthenig freuntlich gruessen, und thue euch hiemit in schutz und schirm dess hochsten bevelhen.</s>
				</p>
				<p>
					<s n="29" xml:lang="de" type="auto">Datum <placeName ref="l361" cert="high">Nürnberg</placeName>, den 6. septembris anno 1568.</s>
					<s n="30" xml:lang="de" type="auto">Dienstwilliger <persName ref="p2923" cert="high">Gabriel Schlüsselberger</persName>.</s>
				</p>
				<p>
					<note type="address">[Ohne Adresse.]</note>
				</p>
			</div>
		</body>
	</text>
</TEI>