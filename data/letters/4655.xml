<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file4655" type="Brief" source="TUSTEP" n="31025">
	<teiHeader xml:lang="de">
		<fileDesc>
			<titleStmt>
				<title subtype="file">[Ambrosius Blarer (Blaurer)] / [Winterthur] AN Heinrich Bullinger / Zürich, 7. Februar 1561</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2023"/>
			</publicationStmt>
			<sourceDesc>
				<bibl type="transcription">Vorläufige Transkription der HBBW-EditorInnen</bibl>
				<bibl type="footnotes">Vorläufige Transkription der HBBW-EditorInnen</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="de">
					<msIdentifier>
						<!--
						<repository ref="a94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="l587">Zürich</settlement>
						<institution>Staatsarchiv</institution>
						-->
						<repository ref="a94"/>
						<idno subtype="Autograph">E II 338,1610</idno>
					</msIdentifier>
					<msContents>
						<msItem>
							<incipit>Mein früntlicher, lieber schwager Peter Schär von Schwartzenberg hat mir dise tag geschriben</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Blarer BW III, S. 578ff</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="de">
					<msIdentifier>
						<!--
						<repository ref="a96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="l587">Zürich</settlement>
						<institution>Zentralbibliothek</institution>
						-->
						<repository ref="a96"/>
						<idno subtype="Kopie">Ms S 99,64</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/4655">
				<correspAction type="sent">
					<persName ref="p8055" cert="low">
						<!--
						<surname cert="low">Blarer (Blaurer)</surname>
						<forename cert="low">Ambrosius</forename>
						<graphic type="portrait" url="portraits/392_Blarer_Ambrosius.png"/>
						<ref type="wikipedia" target="https://de.wikipedia.org/wiki/Ambrosius_Blarer"/>
						<ref type="gnd" target="https://d-nb.info/gnd/118663763"/>
						<ref type="histhub" target="https://data.histhub.ch/person/11445074"/>
						-->
					</persName>
					<placeName source="l555" cert="low"><orig>Winterthur</orig></placeName>
					<date when="1561-02-07" cert="low"/>
				</correspAction>
				<correspAction type="received">
					<persName ref="p495" cert="high">
						<!--
						<surname cert="high">Bullinger</surname>
						<forename cert="high">Heinrich</forename>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
						-->
					</persName>
					<placeName source="l587" cert="high"><orig>Zürich</orig></placeName>
				</correspAction>
				<correspContext>
					<ref type="next_chronologically" target="file4656"/>
					<ref type="prev_chronologically" target="file4654"/>
					<ref type="next_correspondence" target="file4657"/>
					<ref type="prev_correspondence" target="file4649"/>
					<ref type="next_correspondence_request" target="file4658"/>
					<ref type="prev_correspondence_request" target="file4644"/>
					<ref type="next_correspondence_reaction" target="file4657"/>
					<ref type="prev_correspondence_reaction" target="file4649"/>
					<ref type="next_same_sender" target="file4658"/>
					<ref type="prev_same_sender" target="file4644"/>
					<ref type="next_same_addressee" target="file4657"/>
					<ref type="prev_same_addressee" target="file4649"/>
					<ref type="next_with_sender_as_addressee" target="file4658"/>
					<ref type="prev_with_sender_as_addressee" target="file4644"/>
					<ref type="next_with_addressee_as_sender" target="file4657"/>
					<ref type="prev_with_addressee_as_sender" target="file4649"/>
				</correspContext>
			</correspDesc>
			<langUsage>
				<language ident="la" usage="7">Latein</language>
				<language ident="de" usage="993">Deutsch</language>
			</langUsage>
		</profileDesc>
		<revisionDesc status="abgeschlossen">
			<change>setup/validation</change>
		</revisionDesc>
	</teiHeader>
	<facsimile>
		<graphic xml:id="img1" url="https://iiif.bullinger-digital.ch/iiif/3/4655%2FAutograph%2F00%20E_II_338__fol__1610_r_.tif/full/max/0/default.jpg" n="1"><desc subtype="path">4655/Autograph/00 E_II_338__fol__1610_r_.tif</desc></graphic>
		<graphic xml:id="img2" url="https://iiif.bullinger-digital.ch/iiif/3/4655%2FAutograph%2F01%20E_II_338__fol__1610_v_.tif/full/max/0/default.jpg" n="2"><desc subtype="path">4655/Autograph/01 E_II_338__fol__1610_v_.tif</desc></graphic>
	</facsimile>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="de" type="auto">Mein fruntlicher, lieber schwager Peter Schär von Schwartzenberg hat mir dise tag geschriben mitt bevelch, euch von sinen wegen sin fruntlich, willig dienste und vyl grütz zuͦzeschriben.</s>
					<s n="3" xml:lang="de" type="auto">Zögt mir under anderm an, wie das hertzog Christoph von Wirtemperg uff den 7. jenners mitt seinem eltesten sun, der ouch wol erwachsen seye, uff den tag gen Neuwenburg in Sachsen verritten seye, allda gehandelt werden der tyrannischen, unmenschlichen Moscovyter und der hartgedrengten armen Lyflenderthalber, auch von wegen des unbescheidnen schribens und ussgiessends der predicanten hin und wider.</s>
					<s n="4" xml:lang="de" type="auto">Gott verlich gnad und geist, das etwas zuͦ guͦtem, beharrlichem friden in der religion und sonst dienstlichs gehandel[t] und usgricht werde!</s>
					<s n="5" xml:lang="de" type="auto">Item, wie man ouch den brinnenden himel in Wirtemperg zuͦ Aurach<note xml:id="fn1" type="footnote" n="1">Urach.</note>, Stuͦtgart und Tubingen, ouch vyl andern orten im furstenthumb gesechen, sturm geschlagen hab und von einem flecken in den andern geloffen seye ze löschen etc.</s>
					<s n="6" xml:lang="de" type="auto">Item das uff den 27. decembris zwyschend Tubingen und Yesingen, ist ein dorff ein vierteil myl wegs von Tübingen gelegen, einsmals ein loch ingefallen in einem acker, 36 schuͦch tieff, ouch unden 20 schuͦch wyt und aber oben nit wyter dann wie ein gemeiner galgbrunn, ein fin, synwell loch, und seye 9 schuͦch tieff wasser darinn; dahin dann ein grosß zuͦlouffen von vyl leuten, derhalben mann das loch verschrancken müssen, damitt nieman hininfalle.</s>
					<s n="7" xml:lang="de" type="auto">Item so hab hertzog Christoph ime und andern ob der tafel erzellt, wie ime gwissen zytung von Wien zuͦkomen, das am 12. decembris zuͦ Wien ein sehr grosser schnee gefallen und aber am tag darnach, den 13. decembris, ein gar starcker wynd angestanden, der den schnee allen zuͦ hauffen geworffen, und glich daruff ein solich grosß zornig wetter kommen, alls ob es mitten in der grösten summerhytz were, ein so erschrockelich donderen und plytzen, haglen, stralen und letstlich ein solicher grausamer donderklapff glich einem erdbidem, das ettlich, die es recht gehört, allein vom schrecken tod plyben seien.</s>
					<s n="8" xml:lang="de" type="auto">Der Moscovit hat dem hertzog von Mechelburg sinen bruͦder, der hochmeister in Prüssen gewesen, gefangen; den wollt er gern ledig machen; das reich hat ime hunderttusend fl. zuͦ einer stür zuͦgesagt, so er den krieg wider den Moscoviter füren welle; darnach welle man wyter sechen, wie man ime thuͦe; aber man sorget, es werde sich verziegen, byß es zspat seye.</s>
					<s n="9" xml:lang="de" type="auto">Der Moscoviter ist starck von volck, hat drey hufen, da yeder 80m hellt, vyl stercker und gwaltiger dann der Turck; er hat in Lyfland ein statt belegert, heist Revalia, an einem arm des mehrs, si erstlich ernstlich uffgefordert, hoch und theur verheissen, welle sy belyben lassen by aller hab und guͦt, ouch allem irem herkommen und freyheiten in allweg, sy in dem wenigsten nitt schedigen etc., daruff sy ime empoten: wann sin hut gärbt und ein perment und sin gantzer lyb ein dintenfasß und sin bluͦt dinten und der brieff damitt uff die besten form geschriben were, wellten sy ime danecht nitt truwen noch glouben geben; wellind sich lieber wehren, so lang ir lyb und leben wären möge, dann ime truwen und darnach jemerlich von ime sampt wyb und kinden geschendet und ermördt werden.</s>
					<s n="10" xml:lang="de" type="auto">Min lieber vetter Jacob Zwick hat den brieff hören lesen etc.</s>
				</p>
				<p>
					<s n="11" xml:lang="de" type="auto">Man hofft, er habe die stat noch nitt erobert.</s>
					<s n="12" xml:lang="de" type="auto">Der lieb gott kom den guͦten leuten zuͦ hilff und trost.</s>
				</p>
				<p>
					<s n="13" xml:lang="de" type="auto">Es sollten billich alle christen mitt macht uff sin und disem jamer weren; so plagend wir lieber selbs einander.</s>
					<s n="14" xml:lang="de" type="auto">Aber ich kenn ettlich fürnemm ehrenleut, denen dis sach tieff zuͦ hertzen gat; die habend ein fürnemmen by inen; das well inen der lieb gott glucken, wie ich hoff.</s>
					<s n="15" xml:lang="de" type="auto">Die sind ouch zum hertzog von Melchelpurg gezogen, der hoffnung ime einen guͦten rath ze geben.</s>
					<s n="16" xml:lang="de" type="auto">Under denen kenn ich einen, ist ein alter herr, und achten, er seye wol zweymal hunderttusend ffl. rych.</s>
				</p>
				<p>
					<s n="17" xml:lang="de" type="auto">Der wagt sich in seinem grossen allter hinin, hofft, dem hertzogen sölich anleytungen ze geben, das er gluck wider disen find werde haben; dann er weysst guͦt mittel und wege und wagt sich ouch allermeist schier von deßwegen, das er hofft, gemellter hertzog solle nach erobertem syg wider disen find in unserm Teutschland ouch für nemmen etwas, das zuͦ guͦtem, bstendigem friden dienstlich und hocherschiesslich sein werde.</s>
					<s n="18" xml:lang="de" type="auto">Ach gott, wann wir unß nun ouch darzuͦ schickten gegen dem herren, das wir sölicher herrlicher mittel und wegen wärt weren!</s>
					<s n="19" xml:lang="de" type="auto">Ich bitt aber um gottes willen, lassts by euch belyben; hoff, welle euch bald mehr davon schriben.</s>
					<s n="20" xml:lang="de" type="auto">Man wartet noch ymmer wyter bottschafft von denen, die hinin sind; allsdann werden noch ettlich mehr hinin.</s>
				</p>
				<p>
					<s n="21" xml:lang="de" type="auto">Der lieb gott fügs alles mitt gnaden.</s>
				</p>
				<p>
					<s n="22" xml:lang="de" type="auto">Ich kan nitt mehr, wol[t] euch mehr gechriben haben uff gester; aber es sind mir leute komen, mitt denen ich hab müssen ze thain haben usß wichtigen ursachen, das ich gar nichts by unsern leuten und karrern, ouch by denen von Costentz gar nichts erpütten konen.</s>
					<s n="23" xml:lang="de" type="auto">Ist mir nun umb euwer brieff gewesen, das ich euch die nitt zuͦschicken könen, und yetz wurd ich ouch gar uberylt; wurt mir diser anzögt, welle glich uff sin, damitt ich aber nichts kann dann euch die brieff schicken.</s>
					<s n="24" xml:lang="de" type="auto">Schrib morn oder die tag, bald ich widerum bottschafft hab, mehr.</s>
				</p>
				<p>
					<s n="25" xml:lang="de" type="auto">Gott bevolchen.</s>
				</p>
				<p>
					<s n="26" xml:lang="de" type="auto">Datum 7. februarij 1561.</s>
				</p>
				<p>
					<s n="27" xml:lang="la" type="auto">T[uus] A[mbrosius] Bl[aurerus].</s>
				</p>
				<p>
					<s n="28" xml:lang="de" type="auto">An meister Heinrich Bullinger zuͦ Zürich.</s>
				</p>
			</div>
		</body>
	</text>
</TEI>