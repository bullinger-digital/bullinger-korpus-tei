<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file7147" type="Brief" source="TUSTEP-0" n="37056">
	<teiHeader xml:lang="de">
		<fileDesc>
			<titleStmt>
				<title subtype="file">Joachim Bäldi / Glarus an [Heinrich Bullinger], 8. Juli 1567</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl n="45" type="transcription">Vorläufige Transkription der HBBW-EditorInnen</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="de">
					<msIdentifier>
						<repository ref="a94"/>
						<idno subtype="Autograph">E II 355,203 f.</idno>
					</msIdentifier>
					<msContents>
						<msItem>
							<incipit>Üwer schriben ist mir vor 8 tagen wol zu kommen</incipit>
							<textLang>la</textLang>
						</msItem>
					</msContents>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/7147">
				<correspAction type="sent">
					<persName ref="p252" cert="high"/>
					<placeName source="l176" cert="high"><orig>Glarus</orig></placeName>
					<date when="1567-07-08" cert="high"/>
				</correspAction>
				<correspAction type="received">
					<persName ref="p495" cert="low"/>
				</correspAction>
				<correspContext>
					<ref type="next_chronologically" target="file7148"/>
					<ref type="prev_chronologically" target="file7146"/>
					<ref type="next_correspondence" target="file7162"/>
					<ref type="prev_correspondence" target="file7000"/>
					<ref type="next_correspondence_request" target="file7162"/>
					<ref type="prev_correspondence_request" target="file7000"/>
					<ref type="next_correspondence_reaction" target="file7168"/>
					<ref type="prev_correspondence_reaction" target="file6936"/>
					<ref type="next_same_sender" target="file7162"/>
					<ref type="prev_same_sender" target="file7000"/>
					<ref type="next_same_addressee" target="file7150"/>
					<ref type="prev_same_addressee" target="file7140"/>
					<ref type="next_with_sender_as_addressee" target="file7162"/>
					<ref type="prev_with_sender_as_addressee" target="file7000"/>
					<ref type="next_with_addressee_as_sender" target="file7150"/>
					<ref type="prev_with_addressee_as_sender" target="file7140"/>
				</correspContext>
			</correspDesc>
			<langUsage>
				<language ident="la" usage="9">Latein</language>
				<language ident="de" usage="991">Deutsch</language>
			</langUsage>
		</profileDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://iiif.bullinger-digital.ch/iiif/3/7147%2FAutograph%2F00%20E_II_355__fol__203_r_.tif/full/max/0/default.jpg" n="1"><desc subtype="path">7147/Autograph/00 E_II_355__fol__203_r_.tif</desc></graphic>
		</surface>
		<surface>
			<graphic xml:id="img2-0" url="https://iiif.bullinger-digital.ch/iiif/3/7147%2FAutograph%2F01%20E_II_355__fol__203_v_.tif/full/max/0/default.jpg" n="2"><desc subtype="path">7147/Autograph/01 E_II_355__fol__203_v_.tif</desc></graphic>
		</surface>
		<surface>
			<graphic xml:id="img3-0" url="https://iiif.bullinger-digital.ch/iiif/3/7147%2FAutograph%2F02%20E_II_355__fol__204_r_.tif/full/max/0/default.jpg" n="3"><desc subtype="path">7147/Autograph/02 E_II_355__fol__204_r_.tif</desc></graphic>
		</surface>
		<surface>
			<graphic xml:id="img4-0" url="https://iiif.bullinger-digital.ch/iiif/3/7147%2FAutograph%2F03%20E_II_355__fol__204_v_.tif/full/max/0/default.jpg" n="4"><desc subtype="path">7147/Autograph/03 E_II_355__fol__204_v_.tif</desc></graphic>
		</surface>
	</facsimile>
	<text xml:lang="de">
		<body>
			<div>
				<p>
					<s n="1" xml:lang="de" type="auto">Erwürdiger, wolgelerter herr, min früntlich willig dienst sind üch bereytt zuͦvor.</s>
					<s n="2" xml:lang="de" type="auto">Üwer schriben ist mir vor 8 tagen wol zukomen; das ich üch aber nit daruff geantwurt, hatt die geselschaft von <placeName ref="l21" cert="high">Baden</placeName> verhindert.</s>
					<s n="3" xml:lang="de" type="auto">Doch han ich und ander min herren gern ghört, das ir frysch und gesund wider anheimsch komen.</s>
					<s n="4" xml:lang="de" type="auto">Der truw gott welle es lang bestätten.</s>
					<s n="5" xml:lang="de" type="auto">Das üwer sun und der von <placeName type="auto_name">Wallow</placeName> in der Eydtgnoschaft wol gehalten, hören ich gern, wiewol ich achte, sy thuͤgend ire eer und haben verguͦtt für die best tracht; dann warlich ist inen by unß nütz guͦtz beschechen.</s>
					<s n="6" xml:lang="de" type="auto">Dann am selbigen tag, als sy hie gewesen, ist ein lantzrath gesin, das inen niemand khein gselschaft gethan.</s>
					<s n="7" xml:lang="de" type="auto">Ich bin an einem schenckel kranck gesin, das ich nit ußgangen, und haben sy by mir nit wellen über nacht sin; so ist der ein sun Cuͦrat zu <placeName ref="l98" cert="high">Chur</placeName> gewesen.</s>
					<s n="8" xml:lang="de" type="auto"><persName type="auto_name">Michel</persName> hett inen ger[n] geselschaft than, als vil imm moglich<note type="margin">a.R.: "moiglich"?</note>.</s>
					<s n="9" xml:lang="de" type="auto">In summa: das ist mir am liebsten, das sy die land besichtiget und der gelegenheytt ouch ir maß geben könnend.</s>
					<s n="10" xml:lang="de" type="auto">Gott verlyche inen glück, das sy mit gesundtheit wider an ire gewarsami komend etc.</s>
					<s n="11" xml:lang="de" type="auto">Was des <placeName type="auto_name">Hispaniers</placeName> fürnämen mit denn sinen, kan niemand wüssen, wo uß.</s>
					<s n="12" xml:lang="de" type="auto">Uff necht kumpt ein roßtüschler von Meyland; der zeigt an, wie ettlich Hispanier über den <placeName type="auto_name">Montanys</placeName> gezogen, aber anfachen wider herüber zuͦ ziechen, des die Meylender übel erschrocken, besorgen, sy werden den gantzen summer uff in liggen.</s>
					<s n="13" xml:lang="de" type="auto">Das der kunig uß Franckrich jetz die <placeName type="auto_name">Schwitzer</placeName> annimpt, weiß noch niemand, wohin sy muͤssend, derhalb villerley urteil sind, ettlich, er besorge die küngin uß Engenland, die andern, er welle das concilium in gantzem Franckrich ußruͦffen, und wer es nit welle annemen, muͤß das land rumen etc. die dritten, der Hispanier kome selbs heruß, ettlichen catolischen fürsten (so bißhar von luterischen fursten veracht) veracht wider in ir alten stand zuͦ bringen und zuͦletst durch derselben hilff keyser zuͦ werden; die 4. sagen, wie ein anschlag, das der romisch kunig sich mit der küngin uß Engenland begere zuͦ verhüratten; doch mögen sy eins artickels sich nit vereinbaren, namlich der religion halb, da die königin inen zu nemen bewilliger, sover er die religion welle fry lassen; irenthalb hab sy im bewilliget, sin religion anzenemen; das hab er abgeschlagen, so sy nit die catolisch religion in irem rech welle gemeinlich halten, welle er iren nitt etc.</s>
				</p>
				<p>
					<s n="14" xml:lang="de" type="auto">Die letst meinung (die mir aller geloublichest) das der keyser, römisch künig, künig <persName type="auto_name">Philip</persName>, ettlich tütsch fürsten gesinnet, das concilium in gantzem tütschem land in zuͦbringen und daran ir lyb, guͦt und vermögen zuͦ setzen, darzuͦ der bapst und die E. etc.<note type="margin">a.R.: "<placeName type="auto_name">Eidgnossen</placeName>"?</note> hefftig stürend und sich vil hilff empietten.</s>
					<s n="15" xml:lang="de" type="auto">Und so im also (wie mir nitt zwyfelt, so es inen moglich, sy nitt fyren), wirt den evangelischen fürsten von notten, das sy sich wol versechend und nitt so träg (wie bißhar) sigend; dan wan sy dysem für nit von erstem understand zuͦ weren und durch die finger sechen, dorft es inen zuͦ spatt werden.</s>
					<s n="16" xml:lang="de" type="auto">Aber alle dise ratschleg stand in der gerechten hand gottes; der kan und mag vil ratschleg mit einem einigen wort brechen; das hatt man bißhar wol gesech[en].</s>
					<s n="17" xml:lang="de" type="auto">Derselbig trüw gott erhalte ein gemeyne christenheit in sinem gottlichen schirm!</s>
					<s n="18" xml:lang="de" type="auto">Das die regentin den fürsten also geantwurt, hor ich gern; so sechend sy, was sy sich versechend sollend, obglich wol der frid und vertrag mit <placeName ref="l41" cert="high">Bern</placeName> und <placeName type="auto_name">Saphoy</placeName> sol gemacht sin, findt man wol ander ursach, wie der wolff mit dem schaff, das unden getruncken.</s>
					<s n="19" xml:lang="de" type="auto">Möcht ein vertackt essen sin, domit er die statt <placeName ref="l167" cert="high">Jenff</placeName> umb ringete und <placeName ref="l41" cert="high">Bern</placeName> khein hilff thuͦn möcht und also under dem schin sine Hispanier heruß für <placeName ref="l167" cert="high">Jenff</placeName> bringen.</s>
				</p>
				<p>
					<s n="20" xml:lang="de" type="auto">Inn summa, ich truwen der sach nützit; der praticken sind vil und die weltkinder geschwind, dargegen die evangelischen träg, sparend ir ding, biß das das spil vernetzt und nitt wider zuͦ bringen ist, vermeynend, gott soll alle ding ußrichten und sigen sy nütt zuͦ thuͦn schuldig, der doch inen so vil land und lütt, richtum und verstand geben als dem gegentheil.</s>
					<s n="21" xml:lang="de" type="auto">Ich dencken vil und dick, hette man dem <persName type="auto_name">Conde</persName> der vergangenen jaren ouch knecht zugeschickt oder uß den evangelischen <placeName type="auto_name">Orten</placeName> selbs louffen lassen, es stuͦnde uff dysenn tag in Franckrich alles uffrecht.</s>
					<s n="22" xml:lang="de" type="auto">Aber es möcht nit zuͦ erheben sin; man fürcht unß gar nüt mer.</s>
					<s n="23" xml:lang="de" type="auto">Nun sy im, wie im wolle, so sicht, hört und grifft man, wo das spil zuͦletst hinuß wil.</s>
					<s n="24" xml:lang="de" type="auto">Wollend dan wir nun stan und zuͦsechen, so erbarms gott.</s>
					<s n="25" xml:lang="de" type="auto">Wir hetten nun dester besser, so wir gott wol vertruwten, inen umb hilff anruͦften und darnebend unser möglichen flyß ouch darstrackten nit nun hinder dem win ein gfatter meyster oder ein juncker mit dem andern von dyser sachen retten und dan nit wytters darzuͦ tätten.</s>
					<s n="26" xml:lang="de" type="auto">Mich muͦßt min alter nit hindern, wan man den ernst bruchte, wolt ich min hutt ouch gern daran strecken.</s>
					<s n="27" xml:lang="de" type="auto">Der truw barmhertzig gott gebe sin gnad, das man by zitten mit ernst und gotsforcht disen handel bedenck, guͦtte zittige ratschleg bruchen und dem endchrist by guͦtter wyl ein widerstand thuͤge.</s>
				</p>
				<p>
					<s n="28" xml:lang="de" type="auto">Derselbig truw gott erhalte üch und die üwern und alle gloubigen in sinem gottlichen schirm.</s>
				</p>
				<p>
					<s n="29" xml:lang="la" type="auto">Datum <placeName ref="l646" cert="high">Glarus</placeName> den 8. höwmonat anno 1567.</s>
					<s n="30" xml:lang="de" type="auto">Ü[wer] w[illiger] d[iener] Jo[achim]</s>
				</p>
				<p>
					<s n="31" xml:lang="la" type="auto">Bäldi.</s>
				</p>
				<p>
					<s n="32" xml:lang="de" type="auto">Ich bitten üch, ir wellend mir all min herren gruͦtzen sampt üwerm sun zuͦ <placeName cert="high" type="citizen_name" ref="l35">Berg</placeName> und sin husfrowen.</s>
				</p>
				<p>
					<s n="33" xml:lang="de" type="auto">Dem erwürdigen, wolgelerten herren hern Heinrichen Bullinger, oberster predicant zuͦ Zurich, minem insunders günstigen, lieben herren.</s>
				</p>
			</div>
		</body>
	</text>
</TEI>